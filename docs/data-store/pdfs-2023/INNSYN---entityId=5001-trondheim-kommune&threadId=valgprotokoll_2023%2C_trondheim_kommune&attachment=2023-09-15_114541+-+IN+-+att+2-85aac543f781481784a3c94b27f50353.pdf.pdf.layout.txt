                                   Saksfremlegg




Kommunestyre- og fylkestingsvalg 2023 - godkjenning av valgstyrets
                                                                      Arkivsak 2023/6926

møtebok




Utvalg                                                       Møtedato
Valgstyret



Forslag til vedtak:
1. Valgstyret har vurdert stemmegivninger avgitt på forhånd ved kommunestyre- og
   fylkestingsvalget 2023.


Følgende 27 stemmegivninger ble ikke godkjent:
Velgeren er ikke manntallsført i Trondheim kommune:     16

Velgeren har allerede fått godkjent en stemmegivning:   9

Det er ikke mulig å identifisere velgeren:        2



2. Valgstyret har vurdert stemmegivninger avgitt på valgtinget ved kommunestyre- og
   fylkestingsvalget 2023.


Følgende 80 stemmegivninger ble ikke godkjent:
Velgeren er ikke manntallsført i Trondheim kommune:     76

Velgeren har allerede fått godkjent en stemmegivning:   4
3. Valgstyret har vurdert stemmesedler avgitt på forhånd ved kommunestyrevalget
   2023.


Følgende 53 stemmesedler ble ikke godkjent:
Seddelen mangler stempel:      28

Det framgår ikke hvilket parti: 5

Partiet stiller ikke liste:    20



4. Valgstyret har vurdert stemmesedler avgitt på forhånd ved fylkestingsvalget 2023.


Følgende 48 stemmesedler ble ikke godkjent:
Seddelen mangler stempel:      25

Det framgår ikke hvilket parti: 5

Partiet stiller ikke liste:    18



5. Valgstyret har vurdert stemmesedler avgitt på valgtinget ved kommunestyrevalget
   2023.


Følgende 30 stemmesedler ble ikke godkjent:
Seddelen mangler stempel:      30



6. Valgstyret har vurdert stemmesedler avgitt på valgtinget ved fylkestingsvalget 2023.


Følgende 25 stemmesedler ble ikke godkjent:
Seddelen mangler stempel: 25



7. Valgstyret godkjenner møtebøker for kommunestyrevalget og for fylkestingsvalget
   2023 i Trondheim.


Saksutredning:

Saken gjelder
•   godkjenning av valgstyrets møtebøker (valgprotokoller) for kommunestyrevalget og
    for fylkestingsvalget 2023 i Trondheim
•   prøving (godkjenning eller forkasting) av stemmegivninger og stemmesedler avgitt
    på forhånd
•   prøving av stemmegivninger og stemmesedler avgitt på valgtinget


Møtebok (valgprotokoll)

Valgstyret skal føre protokoll – vanligvis kalt møtebok – i forbindelse med forberedelser
og gjennomføring av valg, jf valgloven § 10.7.2. Vedlagte møtebøker for henholdsvis
kommunestyrevalget og fylkestingsvalget er produsert fra valgsystemet EVA og
omfatter administrative forhold, mottak og behandling av stemmegivninger og
stemmesedler, opptelling, valgoppgjør og kontroll.

Ei møtebok er et omfattende dokument som tjener flere hensikter enn å presentere det
endelige valgresultatet. Protokolleringen skal også vise at valget er gjennomført på en
korrekt måte. Dette gjør at møteboka inneholder mange tabeller. Selve valgresultatet
oppsummeres i tabell D3 på side 24.



Noen nøkkeltall:

    Avgitte stemmer totalt       111009
    Frammøteprosent              65,7
    Prosent forhåndsstemmer      61,8
    Avgitt som tidligstemmer     119
    Avgitt på søndag 10.09.      418
    Forkastede                   107
    stemmegivninger
    Forkastede stemmesedler      156


Stemmegivninger - forhånd

Prøving av stemmegivninger betyr å undersøke om måten en stemme er avgitt på har
skjedd i tråd med lovens bestemmelser.

Ifølge valgloven § 10-1 (1) skal en forhåndsstemmegivning avgitt i
stemmeseddelkonvolutt godkjennes dersom

    a) velgeren er innført i manntallet i kommunen,
    b) stemmegivningen inneholder tilstrekkelige opplysninger til å fastslå hvem
       velgeren er,
    c) stemmegivningen er avgitt til rett tid,
    d) stemmegivningen er levert til rett stemmemottaker med mindre den er avgitt som
       brevstemme,
    e) omslagskonvolutten ikke er åpnet eller forsøkt åpnet,
    f) velgeren ikke har avgitt godkjent stemmegivning og
    g) stemmegivningen er kommet inn til valgstyret innen kl. 17 dagen etter valgdagen.
Av totalt 68560 avgitte stemmegivninger avgitt på forhånd må følgende 27 forkastes:

   •   Velgeren er ikke manntallsført i Trondheim kommune:        16
   •   Velgeren har allerede fått godkjent en stemmegivning:      9
   •   Det er ikke mulig å identifisere velgeren:         2


De 16 velgerne som ikke er manntallsført i Trondheim, er i all hovedsak utenlandske
statsborgere som ikke har 3 års sammenhengende botid i Norge.

Kategorien ”har allerede fått godkjent en stemmegivning” skyldes ofte at velgeren har
trodd at det går an å stemme på nytt. I slike tilfeller vil velgeren få godkjent én
stemmegivning. Den andre stemmegivningen inngår i statistikken over forkastede
stemmegivninger, men det er viktig å være klar over at velgeren har fått godkjent en
stemme.

Stemmegivninger - valgting:

Ifølge valglovens § 10-2 (1) skal en stemmegivning avgitt på valgtinget godkjennes
dersom

   a) velgeren er innført i manntallet i kommunen,
   b) velgeren har fått anledning til å avgi stemme, og
   c) velgeren ikke allerede har avgitt godkjent stemmegivning.


Av 85 stemmegivninger avgitt i konvolutt på valgtinget må følgende 80 forkastes:

   •   Velgeren er ikke manntallsført i Trondheim kommune:        76
   •   Velgeren har allerede fått godkjent en stemmegivning:      4


Velgerne som ikke er manntallsført i Trondheim, er både nordmenn som er manntallsført
i en annen norsk kommune og utenlandske statsborgere uten 3 års botid. På valgdagen
kreves det at man avgir stemme i den kommunen man er manntallsført. Dette er det
dessverre mange som ikke er klar over før det er for sent.

Stemmegivninger som avgis når det elektroniske valgsystemet av ulike grunner er nede,
legges i såkalt beredskapskonvolutt og behandles i ettertid. Det ble avgitt 25
beredskapsstemmer på forhånd og ingen på valgting. Alle ble godkjent.

Stemmesedler:

Prøving av stemmesedler betyr å undersøke om selve seddelen er i tråd med loven. Det
er bare sedler fra godkjente stemmegivninger som prøves.

Ifølge valgloven § 10-3 (1) skal en stemmeseddel godkjennes dersom

   a) den har offentlig stempel,
   b) det fremgår hvilket valg stemmeseddelen gjelder,
   c) det fremgår hvilket parti eller gruppe velgeren har stemt på, og
   d) partiet eller gruppen stiller liste i valgkretsen. Stemmeseddel beregnet på en
      annen valgkrets kan bare godkjennes dersom den gjelder et registrert politisk
      parti.


Følgende 53 stemmesedler avgitt på forhånd til kommunestyrevalget må forkastes:

Seddelen mangler stempel:        28

Det framgår ikke hvilket parti: 5

Partiet stiller ikke liste:      20


Følgende 48 stemmesedler avgitt på forhånd til fylkestingsvalget må forkastes:

Seddelen mangler stempel:        25

Det framgår ikke hvilket parti: 5

Partiet stiller ikke liste:      18



Følgende 30 stemmesedler avgitt på valgting til kommunestyrevalget må forkastes:

   •   Seddelen mangler stempel:30

Følgende 25 stemmesedler avgitt på valgting til fylkestingsvalget må forkastes:

   •   Seddelen mangler stempel:25


Sedler uten stempel skyldes som regel at velgeren bretter sammen to sedler. Da blir
bare den ytterste stemplet og godkjent, for å unngå at noen får godkjent mer enn én
seddel. Ulempen er at i slike tilfeller fører dette til at partiseddelen blir forkastet, og den
blanke godkjent.

Blanke sedler skal telles for seg. Det ble avgitt 1419 blanke stemmesedler til
kommunestyrevalget og 1944 til fylkestingsvalget.

Industri- og næringspartiet har fått inn et medlem i bystyret, Roar Atle Jakobsen. Han er
manntallsført i Malvik kommune, og dermed ikke valgbar til bystyret. Valgloven § 3-3
(2) sier:

       «Valgbar til kommunestyret og pliktig til å ta imot valg er alle som har stemmerett
       ved valget og som står innført i folkeregisteret som bosatt i kommunen på
       valgdagen, og som ikke er utelukket eller fritatt.»
Jakobsen hadde rett til å stå på listeforslaget. Han måtte levere en erklæring om at han
ville være folkeregisterført i Trondheim på valgdagen. Dette er i henhold til valgloven §
6-4 c:
      «Dersom en kandidat til fylkestingsvalg eller kommunestyrevalg ikke er innført i
      folkeregisteret som bosatt i fylket eller i kommunen når listeforslaget innleveres,
      må det ligge ved en erklæring fra kandidaten om at vedkommende vil være
      valgbar på valgdagen.»
Ettersom Jakobsen ikke har meldt flytting til Trondheim, er han ikke valgbar. Det blir
derfor Merete Letnes Ødegaard som blir fast medlem i bystyret for Industri- og
næringspartiet.

Konklusjon

Vedlagte møtebok legges fram for godkjenning og undertegning av valgstyrets
medlemmer.




Bystyresekretariatet i Trondheim, 12.9.2023



Kristin Leinum                                 Øyvind Øyen
leder bystyresekretariatet



Elektronisk dokumentert godkjenning uten underskrift


 Vedlegg:       Valgstyrets møtebok for kommunestyre- og fylkestingsvalget 2023

Vedlegg:

 1      Valgstyrets_møtebok_kommune

 2      Valgstyrets_møtebok_fylke
