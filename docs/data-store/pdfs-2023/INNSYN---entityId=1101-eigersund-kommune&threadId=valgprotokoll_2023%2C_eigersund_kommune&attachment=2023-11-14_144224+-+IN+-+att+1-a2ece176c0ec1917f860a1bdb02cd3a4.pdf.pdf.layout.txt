                             Hva er listestemmer?
Ved kommunevalg er det ikke antall avgitte stemmer (stemmesedler) som er utgangspunkt for
beregningen av mandater til partiene, men listestemmer. Men hva er en listestemme? Jo, en
listestemme er lik det antall representanter som skal velges til kommunestyret. For å få et partiets
listestemmer, må vi derfor multiplisere antallet avgitte stemmer (stemmesedler) med det samlede
antall representanter i kommunestyret. Har f.eks. kommunestyret 45 representanter og et parti har
fått 5000 stemmer, har partiet fått (5000*45) = 225 000 listestemmer. Men hvorfor må man gå
«omveien» om listestemmer? Det skyldes ordningen med «slengerstemmer», det vil si at man kan gi
en stemme til en eller flere kandidater som står på andre valglister enn den man selv stemte på. Det
gjøres ved å skrive opp navnet på kandidaten på din valgliste. Men samtidig gir du fra deg en
listestemme til det partiet denne kandidaten står oppført på. Under valgoppgjøret må man derfor ha
et regnskap der man legger til slengerstemmer som valglisten har fått fra andre lister, og trekke fra
de slengerstemmene som ens egne velgere har gitt til kandidater på andre lister. Slengerstemmene
gir med andre ord velgerne muligheter å stemme på kandidater man liker, men som står på andre
valglister. Det mange imidlertid ikke er klar over er at slengerstemmene ikke bare har betydning for
hvilke personer som blir valgt, men også for hvor mange mandater partiet vinner. Andre partiers
velgere får altså innflytelse over hvor mange representanter ditt parti får. Ofte kan marginene være
svært små, noe eksempelet fra kommunestyrevalget i Oppdal kommune i 2011 er et eksempel på.

Oppdal 2011
I forbindelse med kommunestyrevalget høsten 2011 var det flere steder at fordelingen av mandater
ikke ble klart før en god stund etter valget – etter flere runder med omtelling som skyldtes svært små
marginer. I Oppdal i Sør-Trøndelag fikk Senterpartiet 5 mandater hvis vi tar utgangspunkt i de avgitte
stemmesedlene. Arbeiderpartiet manglet 11 stemmer på å ta sistemandatet fra Senterpartiet.
Sosialistisk Venstreparti var uten mandat. Etter opptellingen av listestemmene inkludert
slengerstemmer fra andre partier, viste det seg at SV likevel fikk et mandat – med 2 listestemmers
margin til Senterpartiet. La oss se nærmere på dette:

Ved valget ble det avgitt følgende antall stemmer:

Tabell 1. Avgitte stemmer.
Kommunestyrevalget i
Oppdal 2011.
 Parti Avgitte stemmer
 A           1601
 SV           88
 Sp          580
 KrF         213
 V           233
 H           408
 FrP         158


En mandatfordeling basert på disse stemmetallene ville gitt følgende resultat:




Kilde: www.aardal.info
Tabell 2. Mandatfordeling basert på avgitte stemmer. Oppdal 2011.




Men som nevnt er det lov å gi stemmer til kandidater på andre lister enn den man selv stemmer på. I
Oppdal kunne man gi en personstemme til maks. 6 kandidater fra andre lister (en fjerdedel av antall
representanter som skal velges, eller inntil 5 kandidater uavhengig av kommunestyrets størrelse).
Oppdal kommunestyre har 25 representanter. Regnskapet ser slik ut:

Tabell 3. Listestemmeregnskap
 Parti      Avgitte     Listestemmer (avgitte            Pluss           Minus              Sum
           stemmer    stemmer multiplisert med         mottatte          avgitte       listestemmer
                                 25)                   slengere         slengere
 A           1601               40025                     242              363             39904
 SV            88               2200                      101              47              2254
 Sp           580               14500                     230              241             14489
 KrF          213               5325                      97               86              5336
 V            233               5825                      185              181             5829
 H            408               10200                     200              137             10263
 FrP          158               3950                      27               27              3950


Som vi ser har SV, KrF, V og H fått flere slengerstemmer enn de har avgitt. For A og Sp er det motsatt,
mens FrP er i balanse. Det er stemmetallene i ytterste høyre kolonne i tabell 3 som er utgangspunkt
for den endelige fordelingen av mandater:

Tabell 4. Mandatfordeling basert på listestemmer. Oppdal 2011.




Som vi ser manglet Senterpartiet bare 2 listestemmer på å ta sistemandatet fra SV. Med andre kan
SV ha berget sitt mandat ved at en eneste velger fra et annet parti ga dem to slengerstemmer. Etter
som listestemmene i utgangspunktet er avgitte stemmer multiplisert med 25, kan 2 listestemmer
regnes om til 0,08 avgitte stemmer. Med andre ord en svært liten margin. I dette tilfelle mistet
Senterpartiet et mandat til SV.




Kilde: www.aardal.info
