Arkivsak-dok.        202035987-98
Saksbehandler        Siri Houmstuen Ringset

Saksgang                                             Møtedato        Utvalgssaksnr
Fylkesvalgstyret 2019-2023                           19.09.2023      19/23
Fylkesting 2023-2027                                 18.10.2023




Valgoppgjør for fylkestingsvalget 2023 i Trøndelag
valgdistrikt


Fylkesdirektørens innstilling:

Fylkestinget godkjenner valgoppgjøret for fylkestingsvalget 2023, med valgte
representanter og vararepresentanter slik det fremgår av fylkesvalgstyrets møtebok del 1
og 2.




               Carl-Jakob Midttun
               Fylkesdirektør




202035987-98         side 1 av 3
                                                  Trøndelag fylkeskommune
                                              Trööndelagen fylhkentjïelte

Vedlegg:

Nummererte vedlegg som følger saken:
1. Fylkesvalgstyrets møtebok, del 1
2. Fylkesvalgstyrets møtebok, del 2


Andre refererte dokumenter i saken:
Lov om valg til Stortinget, fylkestinget og kommunestyrer (valgloven)


Bakgrunn:

Fylkesvalgstyret skal i henhold til Lov om valg til Stortinget, fylkestinget og
kommunestyrer (valgloven) § 10-9 (1) føre kontroll med gjennomføringen av
fylkestingsvalget i kommunene i valgdistriktet med grunnlag i det materiell de får tilsendt
fra kommunene etter valgloven § 10-8:

       § 10-8.Oversending av materiell ved stortingsvalg og fylkestingsvalg
       (1) Ved stortingsvalg og fylkestingsvalg skal valgstyret så snart som mulig sende
       følgende materiell til fylkesvalgstyret:
        a) alle godkjente stemmesedler, sortert på urettede og rettede, de som er avgitt
       på valgtinget og de som er avgitt på forhånd hver for seg,
       b) alle stemmegivninger og stemmesedler valgstyret har forkastet,
       c) alle omslagskonvolutter fra forhåndsstemmegivningen utenriks og på Svalbard
       og Jan Mayen,
       d) bekreftet avskrift av det som er protokollert i forbindelse med valget, og
       e) kopi av innkomne klager.

Dersom fylkesvalgstyret finner feil ved valgstyrets avgjørelser om å godkjenne eller
forkaste stemmegivninger eller stemmesedler, eller feil i valgstyrets opptelling, skal
feilen(e) rettes.

Fylkesvalgstyret foretar fullt valgoppgjør, mandatfordeling og kandidatkåring, ved
fylkestingsvalget, jf. valgloven § 11-10. I henhold til valgloven §13-4 er det det nyvalgte
fylkestinget treffer vedtak om fylkestingsvalget er gyldig.


Faktiske opplysninger:

Fylkesvalgstyret gav i sak 4/22 fylkesdirektøren fullmakt til å foreta kontroll av
kommunenes gjennomføring av fylkestingsvalget 2023, i henhold til lovens krav.

Resultatet av fylkesvalgstyrets kontroll skal protokolleres i møtebok for fylkesvalgstyret
jf. valgloven § 10-7 (3). De medlemmer av fylkesvalgstyret som var til stede i møtet da
møteboken ble godkjent, skal underskrive møteboken.


Drøftinger:


202035987-98                                                               side 2 av 3
                                                  Trøndelag fylkeskommune
                                              Trööndelagen fylhkentjïelte

Fylkesvalgstyrets sekretariat har gjennomført kontrolltelling og rettet en del feil jfr.
Møtebok del 1 og 2. Arbeidet har hovedsakelig foregått i perioden 13.—15. september,
med etterarbeid de påfølgende dagene.

Fra kommunenes arbeid er det ført egen protokoll for hvert valgstyre/hver kommune.
Feil og anførsler som er avdekket i denne kontrollen, er ført i protokoll. Anførslene fra
kontrollering av hver enkelt kommune er ført samlet i "Møtebok for fylkesvalgstyret".
Dette er en standard møtebok utarbeidet av valgdirektoratet. Av denne møteboka
framgår kommunevis avgitte forhåndsstemmer, valgtingsstemmer og stemmer totalt
fordelt på lister, samt fylkeskommunens kontrolltelling.

Kommunene har gjort en god jobb både når det gjelder deres telling av stemmesedler,
samt når det gjelder avlevering av valgmateriell til fylkesvalgstyret. Dette gjør at det kun
er små avvik mellom valgstyrenes og fylkesvalgstyrets tellinger. Der hvor det har vært
behov for det har valgansvarlig i fylkeskommunen vært i kontakt med kommunens
valgansvarlig for avklaringer. Etter loven er det fylkesvalgstyrets opptelling som skal
legges til grunn og som gjelder.

I tråd med anbefaling fra Valgdirektoratet ble det under kontrolltellingen gjennomført
stikkprøver, for å avdekke eventuelle systematiske feil i det elektroniske skannesystemet
(EVA Skann). I stikkprøvekontrollene sjekkes de fysiske stemmesedlene mot rettelser og
partifordeling som er gjort elektronisk. Ingen feil ble avdekket i de prøvene som ble
foretatt.

Fylkesdirektørens konklusjon:

Fylkestinget godkjenner valgoppgjøret for fylkestingsvalget 2023, med valgte
representanter og vararepresentanter slik det fremgår av fylkesvalgstyrets møtebok del 1
og 2.




202035987-98                                                                side 3 av 3
