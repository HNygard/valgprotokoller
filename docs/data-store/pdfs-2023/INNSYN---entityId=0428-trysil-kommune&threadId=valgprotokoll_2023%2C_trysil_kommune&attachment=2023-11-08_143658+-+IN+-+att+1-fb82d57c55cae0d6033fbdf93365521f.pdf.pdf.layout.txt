                     Trysil kommune
                     Kommunikasjonsavdelingen



Hallvard Nygård                                                                  Dato:                08.11.2023
Att. Hallvar Nygård                                                              Vår ref.:            2022/1372-30765/2023
                                                                                 Deres ref.:




Svar på klage på avslag om behandling av klage i valgstyret

Viser til svar på klage på avslag om behandling av klage i valgstyret. Valgloven § 13-2 (1)
lyder:

Alle som har stemmerett, kan klage over forhold i forbindelse med forberedelsen og
gjennomføringen av fylkestingsvalget i det fylket vedkommende er manntallsført, og ved
kommunestyrevalget i den kommunen vedkommende er manntallsført. Gjelder klagen
spørsmål om stemmerett eller om adgangen til å avgi stemme, har også den som ikke er blitt
manntallsført, klagerett.

Etter § 13-2 (1) første punktum må du være manntallsført i Trysil kommune for å kunne
klage over forhold ved kommunestyrevalget i kommunen. Etter andre punktum har også
den som ikke er manntallsført i kommunen adgang til å klage, men da om spørsmål om
stemmerett eller om adgangen til å stemme.

Vi kan ikke se at klagen omhandler spørsmål nevnt i andre punktum, og klagen må derfor
behandles etter bestemmelsen i første punktum. Et søk i manntallet for Trysil kommune gir
ingen oppslag på ditt navn. For å kunne vurdere klagen videre, ber vi derfor om
dokumentasjon på at du var manntallsført i Trysil kommune og dermed hadde stemmerett
og klagerett her under høstens valg.

Med hilsen

Harald Nyberg
Avdelingsleder
Tlf. 91 79 69 99

Dette brevet er elektronisk godkjent og sendes derfor uten signatur.

Eventuelt svar på dette brevet sender du til postmottak@trysil.kommune.no merket
2022/1372.

Postadresse: Postboks 200, 2421 Trysil   E-post: postmottak@trysil.kommune.no           Bankkontonr.: 1813 45 96011
Besøksadresse: Storvegen 5, Trysil        Hjemmeside: www.trysil.kommune.no             Organisasjonsnr.: 864 948 502
Telefon: 62 45 77 00                      Åpningstider: mandag-fredag kl. 9-15          Kommunenr.: 3421
