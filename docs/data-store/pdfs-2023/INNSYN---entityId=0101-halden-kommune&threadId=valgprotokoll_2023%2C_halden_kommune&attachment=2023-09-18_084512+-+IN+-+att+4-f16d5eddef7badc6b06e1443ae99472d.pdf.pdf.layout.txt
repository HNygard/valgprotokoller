                                                 Arkivkode:        014
                                                 Arkivsaksnr:      2022/3245-74
                                                 Journal dato:     12.09.2023
                                                 Saksbehandler:    Sonja Donato Paulsen




                                                                                   Utvalgssak
Utvalg                                                          Utvalgssak        Møtedato
Valgstyret



Kommunestyre- og fylkestingsvalg 2023 - Godkjenning av møteprotokoller


Kommunedirektørens innstilling:
Valgprotokollene for kommunestyrevalget og fylkestingsvalget 2023 godkjennes.


Denne saken er utredet etter prinsippet for fullført saksbehandling.


Sammendrag av saken:
Kommunestyre- og fylkestingsvalget 2023 ble avholdt i Halden søndag 10. og mandag 11.
september. Vedlagt følger valgprotokollene fra begge valgene. Protokollene legges frem for
valgstyret for godkjenning


Hva aktualiserer saken?
Valglovens § 10-7 (2): Valgstyret skal føre protokoll i forbindelse med forberedelser og
gjennomføring av valg.
Valgprotokoller fra kommunestyrevalget og fylkestingsvalget 2023 legges fram for valgstyret
for godkjenning / signering.


Saksopplysninger
Valgprotokollene er rapporter som viser hvilke åpningstider vi har hatt, hvor mange som har
stemt
og hvor mange stemmer vi har mottatt på forhånd og på valgdagene.
Valgprotokollene gjenspeiler det som har skjedd under valget og under tellingen etter valget.
De viser også forkastelser og grunner til forkastelser.

Kryss i manntallet skal stemme med stemmesedler lagt i urne, men når det er
kommunestyre- og fylkestingsvalg ønsker noen velgere og stemme på bare et av valgene.



Avvik:
Valgstyret gjøres oppmerksom på at ved en feil ble det stemplet med valgtingstempel nede
på Tistasenteret under forhåndsstemmeperioden. Valgansvarlig har vært i kontakt med
valgansvarlig på fylket og informert de om at feil stempel er benyttet. Dette har ingen
betydning for godkjenning av stemmesedlene.

På valgdagen ble det innkalt bemanning fra beredskapslisten. Vedkommende fikk feil rolle i
EVA slik at mottok av stemmegivninger ble registrert i Halden istedenfor på Låby.
Valgansvarlig var ikke gjort oppmerksom på at denne personen var satt inn på Låby slik at
man ikke fikk byttet til rett krets. Låby fikk flere stemmesedler enn kryss i manntallet og
Halden fikk mindre stemmesedler enn kryss i manntallet. Samme tall gjenspeiles i begge
kretsene. Avviket har ingen betydning for valgresultatet totalt, men det vil ha betydning for
stemmegivningen kretsvis.


Vurderinger
Dette er en foreløpig sak for å få godkjent valgprotokollene og sendt fra oss
fylkestingsvalget.
En mer utfyllende sak for godkjenning av valget 2023 legges fram i konstitueringsmøtet.




Saksbehandler: Sonja Donato Paulsen
