                                                            Arkivsak:        22/3498-26
                                                            Saksbehandler:   Silje Marie Økland
                                                                             Stedal
                                                                             stab STYV




Godkjenning av valgstyrets protokoll
 Utvalg                                                        Saksnummer         Møtedato
 Valgstyret                                                    014/23             13.09.2023


Kommunedirektørens forslag til vedtak:
Valgstyrets møtebok for kommunestyrevalget og valgstyrets møtebok for fylkestingsvalget
godkjennes med merknadene som framgår i saksframlegget.


Sammendrag:
I henhold til valglovens § 10-7 skal valgstyret føre protokoll – valgstyrets møtebok – i
forbindelse med forberedelser og gjennomføring av valg. I de vedlagte møtebøkene
framgår nøkkeltall fra valggjennomføringen, samt merknader i forbindelse med
gjennomføring og opptelling. Forberedelsene til valget og valggjennomføringen i sin helhet
ble gjennomført på en korrekt, sikker og god måte. Det er ikke rapportert om store
hendelser eller avvik. Det foreslås at valgstyrets møtebok for kommunestyrevalget og
valgstyrets møtebok for fylkestingsvalget godkjennes med merknadene som framgår i
saksframlegget.


Vedlegg:
Valgstyrets møtebok, kommunestyrevalget
Valgstyrets møtebok, fylkestingsvalget

Andre saksdokumenter (ikke vedlagt):
Ingen.


Tidligere behandlinger
Ingen.



Saksopplysninger:
I henhold til valglovens § 10-7 skal valgstyret føre protokoll – valgstyrets møtebok – i
forbindelse med forberedelser og gjennomføring av valg. Valgstyrets møtebok skal føres i
samsvar med formularer fastsatt av Kommunal- og moderniseringsdepartementet, jf.
valgforskriftens § 41. Valget skal protokolleres for å sikre etterprøvbarhet for at valget er
skjedd i henhold til regelverket.

Fylkesvalgstyret skal føre protokoll i forbindelse med kontrollen med valgstyrets
gjennomføring av fylkestingsvalg, samt valgoppgjøret.

Om valgstyrets møtebok

I de vedlagte møtebøkene framgår nøkkeltall fra valggjennomføringen, samt merknader i
forbindelse med gjennomføring og opptelling.

På grunn en teknisk feil i elektronisk valgadministrativt system (EVA) har noen av
merknadene i begge møtebøkene falt ut.

I møtebok for kommunestyrevalget gjelder dette punkt B2. 1. 3. Merknad. Årsak til evt.
differanse mellom kryss i manntall (B2.1.1) og foreløpig opptelling (B2.1.2) og evt. andre
forhold). Her mangler følgende tekst:

     Institusjoner og ambulerende stemmegiving: Kjente avvik tellekrets institusjoner og
     ambulerende (inkl. konvoluttstemmer): 18 stemmesedler er stemplet, men forkastet av
     valgstyret fordi 1) det er stemt på et parti som ikke stiller til valg i Lørenskog kommune eller 2)
     fordi det er satt kryss på to partier (-18) 1 stemmeseddel mangler stempel 25 stemmesedler
     er mottatt på institusjon, men ble registrert som mottatt på Lørenskog hus eller valgbilen 1
     velger la seddel i urna før EVA var sjekket, hadde stemt før. 20 lagt til side (-20)

     Lørenskog hus, Kunstsalen: Kjente avvik tellekrets Lørenskog hus: Kjente avvik tellekrets
     Lørenskog hus: 22 velgere stemte kun ved fylkestingsvalget (-22) 22 stemmer ble ved en feil
     registrert på denne kretsen, men ble mottatt på institusjon. (+22) 1 stemme til annen
     kommune ble lagt rett i urne (+1) Totalt avvik som kan forklares: -43. Valgmedarbeidere har
     notert hvor mange som kun har stemt ved ett valg, men dette har ikke blitt gjort hver dag.



     Valgbil – mobilt valglokale: Kjente avvik tellekrets valgbil: 8 velgere stemte kun ved
     fylkestingsvalget (-8) 3 velgere ble registrert på valgbilen, men ble mottatt på institusjon (-3) 1
     velger fikk ikke kryss i manntall, men seddelen ble lagt i urna (+1) Totalt avvik som kan
     forklares: -10



I møtebok for fylkestingsvalget gjelder dette punkt B2. 1. 3. Merknad. Årsak til evt.
differanse mellom kryss i manntall (B2.1.1) og foreløpig opptelling (B2.1.2) og evt. andre
forhold). Her mangler følgende tekst:

     Institusjoner og ambulerende stemmegivning: Kjente avvik tellekrets amb+inst: 29 velgere
     stemte kun ved kommunevalget (-29) 1 stemme ble mottatt på institusjon, men er registrert på
     valgbilen (+1) Totalt avvik som kan forklares: -28 2 stemmesedler mangler stempel 3 er
     stemplet og er forkastet av valgstyret fordi 1) det er krysset av på to ulike partier, 2) fordi det
     er stemt på et parti som ikke stiller liste og 3) fordi det er en stemmeseddel til bydelsutvalget i
     Oslo.

     Lørenskog hus, Kunstsalen: 22 velgere stemte kun ved fylkestingsvalget (-22) 22 stemmer
     ble ved en feil registrert på denne kretsen, men ble mottatt på institusjon. (+22) 1 stemme til
     annen kommune ble lagt rett i urne (+1) Totalt avvik som kan forklares: -43 Valgmedarbeidere
     har notert hvor mange som kun har stemt ved ett valg, men dette har ikke blitt gjort hver dag.

     Valgbil - mobilt valglokale: Kjente avvik tellekrets valgbil fylke: 124 velgere stemte kun ved
     kommunevalget Totalt avvik som kan forklares: -124 2 stemmer mangler stempel og er
     registrert som tvilsomme.

Vedlagte møtebøker foreslås vedtatt med overnevnte merknader.

Valgdirektoratet jobber med å rette feilen. Riktige møtebøker vil bli lagt ved saken så snart


2
feilen er rettet opp.



Om valggjennomføringen

Forberedelsene til valget og valggjennomføringen i sin helhet ble gjennomført på en
korrekt, sikker og god måte. Det er ikke rapportert om store hendelser eller avvik.

Stemmestyrene har imidlertid rapportert om enkelte mindre situasjoner som det er nyttig at
valgstyret er informert om:

            Stemmestyrets leder ved Kurland valgkrets ble gjort oppmerksom på at
            stemmesedlene for ett parti var fjernet i ett av avlukkene under valgdagen
            mandag 11. september. Stemmestyret stanset umiddelbart stemmegivningen
            og sjekket samtlige avlukker før stemmegivingen startet opp igjen.
            Stemmesedler var kun fjernet i det ene avlukket. Avviket ble oppdaget raskt, og
            rettet umiddelbart.




            Ved valgkrets Fjellhamar B henvendte en velger seg til valgmedarbeiderne
            mandag 11. september og sa at hen ikke fant stemmesedler til ett parti i
            avlukket. Stemmestyret sjekket umiddelbart dette avlukket, og observerte at de
            aktuelle stemmesedlene var til stede og at avlukket var korrekt. Resterende
            avlukker ble kontrollert, og også her var alle partier til stede.

I Lørenskog kommune stemte 55,6 prosent av de stemmeberettigede. Det er totalt 36 410
personer som har stemmerett i kommunen. 54,6 prosent av stemmene ble tatt imot som
forhåndsstemmer.

Kommunedirektøren vil legge fram en mer omfattende evaluering av valget i sin helhet på
et senere tidspunkt.


Vurdering:
Forberedelsene til valget og valggjennomføringen i sin helhet ble gjennomført på en
korrekt, sikker og god måte. Det er ikke rapportert om store hendelser eller avvik.

Kommunedirektøren er tilfreds med valggjennomføringen og anbefaler at valgstyrets
møtebok for kommunestyrevalget og valgstyrets møtebok for fylkestingsvalget godkjennes
med merknadene som framkommer i saksframlegget.




3
Politisk behandling av saken
13.09.2023 Valgstyret

Møtebehandling:
Kommunedirektørens forslag til vedtak:
Valgstyrets møtebok for kommunestyrevalget og valgstyrets møtebok for fylkestingsvalget
godkjennes med merknadene som framgår i saksframlegget.

Votering:
Enstemmig vedtatt

Vedtak i valgstyret, sak 014/23:
 Valgstyrets møtebok for kommunestyrevalget og valgstyrets møtebok for fylkestingsvalget
 godkjennes med merknadene som framgår i saksframlegget.


Lørenskog, 14.09.2023
etter fullmakt

Vibeke Kristine Rørvik
direktør styring og virksomhetsutvikling




4
