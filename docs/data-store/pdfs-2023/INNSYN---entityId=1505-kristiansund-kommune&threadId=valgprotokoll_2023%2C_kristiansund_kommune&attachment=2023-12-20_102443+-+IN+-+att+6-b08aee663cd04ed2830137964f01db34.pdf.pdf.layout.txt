Arkivsak-dok.           23-270-10
Saksbehandler           Kristin Heggelund


Saksgang                                               Møtedato
Valgstyret                                             06.12.2023




Saksframlegg


Behandling av klage på valggjennomføringen


Kommunedirektørens innstilling:

      Valgstyret avviser klagen mottatt 31. 10. 2023 med hjemmel i valgloven § 13-2 (1) og (2) fordi
      klagen ikke er mottatt innen klagefristen og fordi klager ikke har klagerett i Kristiansund
      kommune.


Saksopplysninger

     Prosjekt Åpne Valgdata ba i september om innsyn i valgstyrets møtebok for kommune og
     fylkestingsvalget i 2023. Valgstyrets møtebok har vært og er offentlig tilgjengelig på
     valgresultat.no og på kommunens hjemmeside, dette ble publisert 12. september 2023
     Møteboken som ble lagt ut på https://valgresultat.no var scannet inn for å få med valgstyrets
     signaturer, men prosjektet ba om å få oversendt møteboken i maskinlesbart format.
     Innsynsforespørselen ble dessverre ikke besvart innen fristen i offentlighetsloven. Straks
     kommunen fikk det siste innsynskravet, og klagen, ble valgprotokollen sendt i maskinlesbart
     format som forespurt.
     Valgstyret 2019 -2023 godkjente kommune og fylkestingsvalget i 2023, det er dette valgstyret som
     skal ta stilling til klagen.




                                                   1
      Hjemmel for avvisning av klagen
      Valgloven §13-2 gjelder klage ved kommune og fylkestingsvalg, og setter opp klagefrist og
      klagerett.


Vurdering


Klagen avvises etter valglovens § 13-2(2)

Klage må fremmes innen sju dager etter valgdagen.» Klage over valgoppgjøret må fremmes innen sju
dager etter at valgoppgjøret er godkjent i fylkestinget eller kommunestyret.»

Dette er vurdert som tilstrekkelig til å avvise klagen, men kan også
avvises etter § 13-2(1), da klager ikke har stemmerett i Kristiansund kommune.

«Alle som har stemmerett, kan klage over forhold i forbindelse med
forberedelsen og gjennomføringen av fylkestingsvalget i det fylket vedkommende er manntallsført, og
ved kommunestyrevalget i den kommunen vedkommende er manntallsført.»

Det er beklagelig at det ikke ble sendt svar på innsynskravet, men anses ikke å ha hatt påvirkning på
fordelingen av mandatene mellom listene jmf. valgloven § 13-2 (4).

Dokumentet har vært tilgjengelig på valgresultat.no hele tiden, bare ikke i maskinlesbart format.
Manglende oversendelse har altså ikke hatt noe påvirkning på selve valggjennomføringen, men har
forsinket prosjektets maskinanalyse av møteboken, og deres valgte måte å kontrollere valget på.




Vedlegg

      Valgprotokoll 2023, Kristiansund kommune
      Innsynshenvendelse - Valgprotokoll 2023, Kristiansund kommune - klage på manglende svar
      Klage på valggjennomføring - 2023, Kristiansund kommune




                                                    2
