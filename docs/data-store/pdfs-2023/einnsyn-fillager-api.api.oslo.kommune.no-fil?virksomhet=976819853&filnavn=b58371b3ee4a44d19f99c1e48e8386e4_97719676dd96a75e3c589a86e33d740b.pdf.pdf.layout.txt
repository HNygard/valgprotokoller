Vedlegg til valgstyrets valgprotokoll for
kommunestyrevalget 2023

Innhold
1   Valgdeltakelse.............................................................................................................2
2   Forkastede stemmegivninger – Forhånd B1, s. 7 og valgting C3 s. 19 .....................2
3   Stemmesedler mottatt under forhånd B2.1.1, s. 7 og B2.2.1, s. 8...........................2
4   Avvik mellom foreløpig og endelig telling – forhåndsstemmesedler D1.4, s. 24 .....3
5   Stemmesedler mottatt under valgting C1, s.10 og C2.1, s. 13 ................................3
6   Avvik mellom foreløpig og endelig telling – valgting D2.4, s. 28 ..............................3
1 Valgdeltakelse

Oppmøteprosenten ved kommunestyrevalget var 64,18 %. 54,2 % av velgerne stemte
i forhåndsstemmeperioden og 45,8 % stemte på valgdagene.

Det var 47 106 velgere som stemte på søndag. Det vil si 28,2 % av de som stemte på
valgdagene.



2 Forkastede stemmegivninger – Forhånd B1, s. 7 og
  valgting C3 s. 19

Oslo kommune har forkastet 152 stemmegivninger fra forhåndsstemmeperioden og
100 stemmegivninger på valgdagene. I 2019 forkastet vi 97 fra forhånd og 108 fra
valgdagene.

190 av de 252 som er forkastet er fordi velgeren ikke har stemmerett og 60
stemmegivninger ble forkastet fordi velgeren allerede hadde avgitt en godkjent
stemmegivning. 2 stemmegivninger var brevstemmer som ble forkastet fordi de var
postlagt i Norge og ikke sendt fra utlandet.



Forklaring på forkastelsen «Velgeren er ikke innført i manntallet kommunen»

Vi har forkastet stemmegivninger hvor personen ikke lå inne i manntallet. Disse har
ikke stemmerett til kommunestyrevalget. De fleste er utenlandske statsborgere som
har vært folkeregistrert som bosatt i Norge mindre enn 3 år. Noen få er norske
statsborgere som aldri har bodd i Norge.

De fleste stemmegivningene fra valgdagene som ble forkastet var velgere som ikke
hadde bodd lenge nok i Norge, men vi mottok også noen stemmer fra velgere som
tilhørte andre kommuner. På valgdagene må man stemme i egen kommune.



3 Stemmesedler mottatt under forhånd B2.1.1, s. 7 og
  B2.2.1, s. 8

Vi har satt til sammen 198 420 manntallskryss på forhånd og mottatt 197 253
stemmesedler til kommunestyrevalget. 52 av disse stemmesedlene ble forkastet. Av
disse var 19 ustemplede stemmesedler. Det gir et avvik på 1167 færre stemmesedler
enn kryss. I 2019 hadde vi et avvik på 905 flere kryss i manntall enn stemmesedler.
Forklaringen er at ikke alle velgere stemmer til begge valg. Det er en del velgere som
kun har stemt til valg til bydelsutvalg.


                                          2
4 Avvik mellom foreløpig og endelig telling –
  forhåndsstemmesedler D1.4, s. 24

Den endelige opptellingen av forhåndsstemmesedlene viste at det i den manuelle
foreløpige opptellingen var gjort noen sorteringsfeil i partifordelingen og tellefeil.
Disse feilene fordelte seg jevnt på de 21 tekniske kretsene som opptellingen av
forhåndsstemmesedlene var delt inn i.



5 Stemmesedler mottatt under valgting C1, s.10 og C2.1,
  s. 13

Vi har satt til sammen 167 674 manntallskryss på valgting og mottatt 167 292
stemmesedler. Av disse var 14 (D2.2) ustemplede stemmesedler. Det gir et avvik på
382 færre stemmesedler enn kryss. I 2019 var avviket på 463 færre stemmesedler
enn kryss i manntall. Det er en del velgere som kun har stemt til valg til bydelsutvalg.



6 Avvik mellom foreløpig og endelig telling – valgting
  D2.4, s. 28

Den endelige opptellingen av valgtingsstemmene viste at det i den manuelle
opptellingen på valglokalene var gjort noen sorteringsfeil og tellefeil. Disse feilene
fordelte seg jevnt på de 101 kretsene. Dette utgjør et avvik på 169 flere
stemmesedler i endelig telling.




                                            3
