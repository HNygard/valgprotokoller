                                                                 Kommunedirektørens enhet




Dato: 12.09.2023
Saksnummer: 2022/513

                                                                                            Notat



Til: Fylkesvalgstyret i Akershus




Redegjørelse for stemmesedler som manglet i Rælingen kommune, krets Rud på
søndag 10 september 2023


I epost av 11. september 2023 er valgstyret i Rælingen bedt om å avgi en forklaring på en
hendelse omtalt på NRK.no og nedenfor gjengis hendelsen slik den er beskrevet på NRK:




Stemmestyret ved Rud har avgitt følgende forklaring:

«Situasjonen NRK viser til skjedde på følgende måte: En dame gikk inn i stemmeavlukket,
men kom ut igjen og tok kontakt med en valgfunksjonær og fortalte at hun ikke kunne finne
stemmesedler til alle partiene. En valgfunksjonær gikk da umiddelbart inn i avlukket og
undersøkte alle hyllene, både for kommunevalg og fylke. Det ble da oppdaget at en
stemmeseddel tilhørende et annet parti sto foran sedlene til MDG. Valgfunksjonærene fjernet
den feilplasserte valgseddelen og kontrollerte øvrige hyller. Innbyggeren gikk deretter inn og
stemte. Episoden skjedde tidlig på dagen, før kl.17.

Rud hadde god bemanning med 10 valgmedarbeidere og avlukkene var kontinuerlig
bemannet med min. to personer. Da dette skjedde var alle avlukker opptatt, men det var ikke
hektisk, og anslagsvis 7 velgere totalt til stede.

I tillegg til situasjonen ovenfor var det ved to anledninger oppdaget feilplasserte lister. Disse
ble oppdaget av valgfunksjonærer og ingen velgere var involvert.»

Kommunen har egen opplæringskveld for alle valgmedarbeidere, og har god oppslutning på
dette fra alle valgmedarbeidere, både gamle og nye. Her gjennomgår vi hvordan de skal
følge med på avlukkene til enhver tid og passe på at alle partier er representert og at det er
så likt antall sedler som mulig på alle partier. Det bekreftes fra stemmestedene at de har
egne valgfunksjonærer som særlig passer på dette i valglokalene. Alle
forhåndsstemmemottak har tilsvarende tilsyn med avlukkene i forhåndsstemmeperioden.

Valgdirektoratets epost 11. september med en påminnelse om rutiner i valglokalene, ble
videresendt alle stemmestyrelederne 10 minutter etter at den var mottatt med teksten: «Vi
videresender denne og ber om at dere er ekstra påpasselige på at det er korrekt i
avlukkene.»
                                                                                      Side 2 av 2


Valgstyret har ingen informasjon om at andre velgere har opplevd å ikke finne stemmeseddel
til sitt parti. Vi er trygge på at våre rutiner for å følge med på avlukkene er fulgt, og vi mener
at situasjonen på Rud ble håndtert i samsvar med rutiner og regelverk.



Fjerdingby, 12. september 2023


Ståle Grøtte
Ordfører, leder av valgstyret i Rælingen
