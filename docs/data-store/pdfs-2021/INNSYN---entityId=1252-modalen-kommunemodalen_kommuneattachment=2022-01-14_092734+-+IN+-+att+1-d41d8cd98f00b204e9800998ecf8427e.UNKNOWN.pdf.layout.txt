                                                     Vår dato:                         Vår ref:

                                                     14.01.2022                        2021/17312

                                                     Dykkar dato:                      Dykkar ref:




Modalen kommune                                      Saksbehandlar, innvalstelefon

Postboks 44                                          Ove Midtbø, 5764 3176
5729 MODALEN




Innhenting av tilleggsopplysningar - klage – Modalen kommune - innsyn
etter offentleglova - innsyn i opplysningar frå Valdirektoratet - EVA Admin

Vi viser til brev datert 11.01.2022, motteke her 12.01.2022, som gjeld oversending av klage frå
Prosjekt Åpne Valgdata om manglande innsyn i opplysningar frå Valdirektoratet si database EVA
Admin. Vi viser også til vårt tidlegare oversendingsbrev av 22.12.2021.

Det går fram av oversendingsbrevet frå dykk at klagen på manglande innsyn er vurdert, utan at
kommunen har funne grunnlag for å ta klagen heilt eller delvis til følgje. I brevet vert det mellom
anna vist til at kommunen har innhenta opplysningar frå Valdirektoratet i samband med
klagevurderinga. Vi kan ikkje sjå at dette brevet er vedlagt oversendinga av saka til oss.

Som vist til i vårt tidlegare brev 22.12.2021, bad vi om at saka vart førebudd som klagesak i tråd med
føresegnene i forvaltningslova § 33 dersom klagen ikkje vart teken heilt eller delvis til følgje og
deretter sendt til oss for klagehandsaming «utan ugrunna opphald», jf. offentleglova § 32 tredje ledd.
I kravet til førebuing skal kommunen mellom anna sikre at saka er så godt opplyst som mogleg, jf.
forvaltningslova § 17 første ledd. Det betyr mellom anna at alle relevante saksdokumenta må leggast
ved når saka vert sendt til klageinstansen for overprøving.

Då vi ikkje kan sjå å ha motteke saksdokumenta saman med oversendingsbrevet frå dykk, ber vi om
å få ettersendt desse. Vi treng mellom anna å få tilsendt kopi av opprinneleg innsynskrav, dykkar
svar på innsynskravet, klagene frå Prosjekt Åpne Valgdata, kopi av opplysningar som de har innhenta
frå Valdirektoratet og eventuelle andre dokument og opplysningar av betydning for saka.

Vi ber om å få ettersendt opplysningane innan ei veke frå dags dato.



Med helsing

Anne-Kjersti Sande                                   Ove Midtbø
fagdirektør                                          seniorrådgjevar



E-postadresse:                    Postadresse:       Besøksadresse:                    Telefon: 57 64 30 00
sfvlpost@statsforvalteren.no      Njøsavegen 2       Njøsavegen 2, Leikanger           www.statsforvaltaren.no/vl
Sikker melding:                   6863 Leikanger     Statens hus, Kaigaten 9, Bergen
www.statsforvaltaren.no/melding                      Fjellvegen 11, Førde              Org.nr. 974 760 665
                                      Side: 2/2




Dokumentet er elektronisk godkjent



Kopi til:
Prosjekt Åpne Valgdata v/Heidi
Svela
Prosjekt Åpne Valgdata v/Ea Aarseth
