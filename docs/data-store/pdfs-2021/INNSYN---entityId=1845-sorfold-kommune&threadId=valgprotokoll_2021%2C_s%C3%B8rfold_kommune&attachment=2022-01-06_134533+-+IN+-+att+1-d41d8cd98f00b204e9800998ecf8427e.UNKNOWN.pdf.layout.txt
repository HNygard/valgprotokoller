                                                       Vår dato:                         Vår ref:

                                                       06.01.2022                        2021/8328

                                                       Deres dato:                       Deres ref:

                                                       22.12.2021                        2020/1000

Sørfold kommune                                         Saksbehandler, innvalgstelefon

Strandveien 2                                           Malin Bruun, 75531633
8226 Straumen




Avvisning av klage på saksbehandlingstid ved innsynsbegjæring

Viser til deres oversendelse datert 22.12.21. Vi har vurdert saken og truffet følgende

                                                   vedtak:

Vilkårene for å behandle klagen er ikke oppfylt. Vi avviser saken, jf. forvaltningsloven § 34
første ledd.

                                                    ***

Det er klagerett på vårt avvisningsvedtak. Fristen for å klage er tre -3- uker etter at vedtaket er
mottatt. En eventuell klage bør være skriftlig og inneholde en begrunnelse. Statsforvalteren i
Nordland er rette mottaker av en eventuell klage. Om vi ikke gir medhold i klagen, sender vi saken
over til Kommunal- og distriktsdepartementet som er klageinstans.


Sakens bakgrunn
Prosjekt Åpne Valgdata, heretter PÅV, ba 04.10.21 om innsyn i valgprotokollen fra stortingsvalget i
2021. Innsynskravet ble rettet til Sørfold kommune.

Sørfold kommune ga innsyn i det etterspurte dokumentet 05.10.21. Samme dag ba PÅV om å få
valgprotokollen i et annet filformat.

I e-post 14.10.21 klagde PÅV over manglende svar fra Sørfold kommune på forespørselen om å
motta valgprotokollen i et annet filformat. De ba samtidig om at saken ble oversendt til
Statsforvalteren for klagebehandling.

Kommunen sendte over protokollen i det etterspurte filformatet 15.10.21. Deretter sendte de saken
over til Statsforvalteren for klagebehandling 22.12.21.


Statsforvalterens vurdering
Det organet som mottar et innsynskrav avgjør, ut fra hensynet til forsvarlig saksbehandling, hvordan
det etterspurte dokumentet skal gjøres kjent. Dette følger av offentleglova § 30 første ledd første


E-postadresse:                    Postadresse:         Besøksadresse:                    Telefon: 75 53 15 00
sfnopost@statsforvalteren.no      Postboks 1405,       Fridtjof Nansens vei 11,          www.statsforvalteren.no/no
Sikker melding:                   8002 Bodø            8003 Bodø
www.statsforvalteren.no/melding                                                          Org.nr. 974 764 687
                                                        Side: 2/2




punktum. Den som ber om innsyn kan kreve papirkopi eller elektronisk kopi av dokumentet, jf.
offentleglova § 30 første ledd annet punktum.

Slik vi har forstått sakens dokumenter, etterkom Sørfold kommune innsynskravet, og sendte
valgprotokollen til PÅV. Det er altså ikke truffet noe vedtak om avslag fra kommunens side.

Vilkårene for behandling av klage følger av offentleglova § 32 første ledd. I bestemmelsens første og
annet punktum kommer det frem at det er «avgjerder etter [offentleglova]» som kan påklages, men
ikke «avgjerder om å gi innsyn». I og med at Sørfold kommune etterkom innsynskravet, og at det i
innsynsbegjæringen ikke var presisert ønsket format, kan vi som utgangspunkt ikke si at det
foreligger noen avgjørelse etter offentleglova som kan påklages. På den annen side, kan
presiseringen fra PÅV i etterkant, kanskje sees på som et nytt innsynskrav i samme sak. Her gir ikke
saksdokumentene oss noen informasjon for å drøfte dette nærmere. Uansett vurderer vi at dette
ikke har avgjørende betydning for vår konklusjon.

I offentleglova § 32 tredje ledd går det frem at vilkårene for behandling av klage, suppleres av
reglene i forvaltningsloven kapittel VI så langt de passer. Forvaltningsloven § 28 første ledd gir «en
part eller annen med rettslig klageinteresse» rett til å klage på et enkeltvedtak. Klagen skal rettes til det
forvaltningsorganet som er nærmest overordnet det forvaltningsorganet som har truffet vedtaket,
altså Statsforvalteren. Videre skal klagen som hovedregel være sendt før fristen for å klage løper ut,
jf. forvaltningsloven § 29.

I tillegg til de vilkårene som går direkte frem av forvaltningsloven, følger det av en analogi fra
tvisteloven § 1-3, at klagen må ha aktualitet. Det betyr at spørsmålet som klageinstansen skal ta
stilling til ikke må være avgjort tidligere eller handle om forhold i frem- eller fortid.

Før vi mottok klagesaken fra Sørfold kommune, har kommunen etterkommet ønsket fra PÅV om å
motta det etterspurte dokumentet i et annet format. På grunn av dette, vurderer vi det slik at
klagesaken ikke lenger er aktuell. Vi bemerker at Sørfold kommune av denne grunn ikke hadde
behøvd å sende saken over til oss, selv om PÅV hadde bedt om det i sin klage datert 14.10.21


Konklusjon
Dersom vilkårene for å behandle en klage ikke er oppfylt, skal klageinstansen avvise saken. Dette
følger av forvaltningsloven § 34 første ledd. Fordi vi har konkludert med at vilkåret om aktualitet ikke
er oppfylt, avviser vi klagen.



Med hilsen

Lill Hildonen (e.f.)                                    Malin Bruun
kst. underdirektør                                      rådgiver

Dokumentet er elektronisk godkjent




Kopi til:
Prosjekt Åpne Valgdata
