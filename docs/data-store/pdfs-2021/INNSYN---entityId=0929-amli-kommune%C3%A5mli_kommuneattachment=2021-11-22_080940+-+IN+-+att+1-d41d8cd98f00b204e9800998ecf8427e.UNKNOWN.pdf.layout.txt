                                                     Vår dato:                         Vår ref.:

                                                     17.11.2021                        2021/9574

                                                     Deres dato:                       Deres ref.:




ÅMLI KOMMUNE                                          Saksbehandler, innvalgstelefon

                                                      Frida Marie Feddersen, +4737017529
Gata 5
4865 ÅMLI




Statsforvalteren ber kommunen foreta forberedende klagebehandling

Vi mottok den 11. november 2021 klage fra Prosjekt Åpne Valgdata over kommunens avslag på
innsyn i Åmli kommunes valgprotokoll for stortingsvalget 2021 og sametingsvalget 2021.

Hovedregelen etter offentleglova (offl.) § 3 er at forvaltningens dokumenter skal være åpne for
innsyn dersom ikke annet følger av lov eller forskrift med hjemmel i lov.

Etter offl. § 11 skal organet vurdere om innsyn kan gis helt eller delvis (merinnsyn), selv om det er
anledning til å gjøre unntak. Det sistnevnte gjelder naturlig nok ikke for opplysninger der det
foreligger plikt til å nekte innsyn, f.eks. taushetsplikt.

Vi legger etter det opplyste til grunn at kommunen ikke har svart på innsynsbegjæringen innen fem
arbeidsdager, og at dette er å oppfatte som et avslag, jf. offl. § 32 andre avsnitt.
Før vi eventuelt tar stilling til klagen, ber vi kommunen gjennomføre forberedende
klagesaksbehandling. Dersom kommunen opprettholder sitt avslag på innsyn, skal saken
oversendes Statsforvalteren for endelig avgjørelse, jf. forvaltningsloven § 33.

Med hilsen

Frida Marie Feddersen
rådgiver
Justis- og vergemålsavdelingen



Dokumentet er elektronisk godkjent

Mottakere:

Kopi til:
Prosjekt Åpne Valgdata




E-postadresse:                    Postadresse:       Besøksadresse:                    Telefon: 37 01 75 00
sfagpost@statsforvalteren.no      Postboks 504,      Fløyveien 14, Arendal             www.statsforvalteren.no/agder
Sikker melding:                   4804 Arendal                                         Org.nr. 974 762 994
www.statsforvalteren.no/melding
