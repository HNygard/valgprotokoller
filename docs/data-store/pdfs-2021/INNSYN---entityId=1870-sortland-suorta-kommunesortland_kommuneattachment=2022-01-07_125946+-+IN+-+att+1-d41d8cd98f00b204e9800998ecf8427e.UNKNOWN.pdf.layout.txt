                                                     Vår dato:                        Vår ref:

                                                     07.01.2022                       2021/7523

                                                     Deres dato:                      Deres ref:




Sortland kommune                                     Saksbehandler, innvalgstelefon

Postboks 117                                         Malin Bruun, 75531633
8401 Sortland




Oversender henvendelse om purring

Vi viser til vår oversendelse av klage fra Nicklas Wallin 18.11.21, vår henvendelse datert 29.11.21 og
vårt brev datert 13.12.21. Saken gjelder innsynskrav fremmet av Wallin, som ikke er behandlet av
Sortland kommune.

Wallin har kontaktet oss i e-post datert 22.12.21, og viser til korrespondanse mellom han selv og
Valgdirektoratet. Slik vi forstår saken, skal det være en enkel sak for Sortland kommune å behandle
hans innsynskrav. Vi mener det er svært kritikkverdig at Sortland kommune verken har svart Wallin
på hans innsynskrav eller på hans gjentatte henvendelser.

Vi ber dere derfor om å behandle innsynskravet omgående. Dersom dere gir Wallin avslag på
innsynskravet, skal saken være forberedt klagebehandling og oversendt til oss senest 14.01.21.

Ved en eventuell oversendelse av saken til oss, skal følgende dokumenter følge vedlagt:
   1. Innsynskravet fra Wallin
   2. Svar på innsynskravet med en eventuell begrunnelse for hvorfor han ikke får innsyn.
   3. Begrunnelse som viser hjemmel for unntak.
   4. Valgprotokollen i sin helhet, eller utdrag av denne som støtter begrunnelsen deres for et
       eventuelt unntak fra offentligheten.

Vi har kjennskap til at andre kommuner har mottatt innsynskrav i tilsvarende valgprotokoll, og gitt
innsyn. Det er ingen gode grunner for en slik sendrektighet i saksbehandlingen som Sortland
kommune har vist i denne saken.



Med hilsen

Malin Bruun
rådgiver




E-postadresse:                    Postadresse:       Besøksadresse:                   Telefon: 75 53 15 00
sfnopost@statsforvalteren.no      Postboks 1405,     Fridtjof Nansens vei 11,         www.statsforvalteren.no/no
Sikker melding:                   8002 Bodø          8003 Bodø
www.statsforvalteren.no/melding                                                       Org.nr. 974 764 687
                                               Side: 2/2




Vedlegg:
1 Oversendelse av klage over manglende
   innsyn
2 Purring - plikt til å behandle innsynskrav
3 Svar på henvendelse




Kopi til:
Nicklas Wallin
