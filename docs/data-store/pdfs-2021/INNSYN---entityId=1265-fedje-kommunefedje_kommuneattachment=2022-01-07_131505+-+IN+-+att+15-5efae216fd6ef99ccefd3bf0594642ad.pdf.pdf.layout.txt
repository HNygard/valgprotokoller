         Fedje kommune
         Personalleiar/leiar fellestenester




Miriam Salvesen




Referansar:                                    Sakshandsamar:                                     Dato:
Dykkar:                                        Dagrun Gunnarson                                   22.12.2021
Vår: 21/541 - 21/6907                          dagrun.gunnarson@fedje.kommune.no




Svar på klage om innsyn i møtebok frå Stortingsvalet 2021
Viser til epostutveksling i perioden 02.11.2021 – 01.12.2021, der du ber om innsyn i møtebok for
Stortingsvalet 2021 for Fedje kommune i maskinlesbart format. Viser og til brev frå Statsforvaltaren i
Vestland motteke 16.12.2021, der dei ber oss om å behandle ein klage frå deg på avslag på innsyn.

Så langt eg kan sjå ut frå korrespondansen, har du fått innsyn i møtebok for Stortingsvalet 2021 for Fedje
kommune. Den ligg offentleg ute på våre postlister (søkbar på vår heimeside), og me har sendt den til deg
på e-post 14.11.2021. Du har derfor ikkje fått avslag på innsynskravet ditt, og ut frå det er det vanskeleg å
sjå korleis me skal behandle ei klage på at du har fått medhald.

Eg forstår det som at det du likevel ønskjer å klage på, er at me ikkje har sendt deg dette dokumentet i
maskinlesbar form. Du viser til offentleglova § 9: Alle kan krevje innsyn i ei samanstilling av opplysningar
som er elektronisk lagra i databasane til organet dersom samanstillinga kan gjerast med enkle
framgangsmåtar. Du skriv at sidan du ikkje har fått ei maskinlesbar fil, så har du fått avslag på
innsynskravet ditt.

Årsaken til at du ikkje har fått tilsendt møteboka i maskinlesbar form, er
1) Fedje kommune ikkje har dette dokumentet i maskinlesbar form, og
2) Me kan ikkje gjere ei samanstilling med enkle framgangsmåtar frå ein database.

1) Fedje kommune ikkje har dette dokumentet i maskinlesbar form. Offentleglova gjev rett til innsyn i
saksdokument, journalar og liknande register for organet (§3). Eit dokument er definert slik i offentleglova
§ 4: (…) Saksdokument for organet er dokument som er komne inn til eller lagde fram for eit organ, eller
som organet sjølv har oppretta, og som gjeld ansvarsområdet eller verksemda til organet. Eit dokument er
oppretta når det er sendt ut av organet. Dersom dette ikkje skjer, skal dokumentet reknast som oppretta
når det er ferdigstilt.(mi utheving) (….)

Den møteboka som me har sendt ut/ er ferdigstilt i Fedje kommune, er den som ligg offentleg og som du
allereie har fått tilsendt. Her viser eg og til arkivlova sin § 1 og §2, som seier noko om kva kommunar skal
arkivere og som det dermed er mogleg å gje innsyn i.




Stormarkvegen 49        Telefon: 56 16 51 00                E-post: postmottak@fedje.kommune.no          Org.nr. 944 041 036
5947 FEDJE              Faks: 56 16 51 19                   Heimeside: www.fedje.kommune.no              Bankkonto: 3490.05.20400
2) Valsystemet EVA ligg hjå Valdirektoratet. Me har ikkje tilgang til databasen via våre ordinære system,
berre i bestemte periodar og på ei bestemt datamaskin som er sett opp på ein mest mogleg sikker måte
etter Valdirektoratet sine spesifikasjonar. Me kan heller ikkje sende noko frå denne datamaskina (på grunn
av tryggleiksoppsettet).

Ei datafil henta frå EVA valsystem vil eg vurdere som eit intern saksførebuande dokument, og er ikkje
nødvendigvis identisk med møtebok for Stortingsvalet 2021 for Fedje kommune. Det kan vere forskjell på
opplysningar som ligg der, og det som til slutt vart møteboka – som er signert av valstyret og er arkivert i
Fedje kommune. Det er den signerte møteboka som er sendt til fylkesvalstyret saman med valmateriellet
for kontroll og endeleg godkjenning av Stortingsvalet.

På bakgrunn av dette fins det etter vår vurdering ingen enkel framgangsmåte for å lage ei samanstilling av
data frå denne databasen.

Oppsummering:
Fedje kommune meiner framleis at me har gjeve deg innsyn i dei dokument me har i saka. Me viser til at
møtebok for Stortingsvalet 2021 for Fedje kommune ligg offentleg ute i fulltekst på våre heimesider, i
tillegg til at du har fått den tilsendt på e-post. Me har ikkje noko maskinlesbart dokument av denne type i
våre arkiv, og kan heller ikkje lage ei slik samanstilling frå databasen med enkle framgangsmåtar.

Me sender kopi av dette til Statsforvaltaren i Vestland, som i si behandling truleg vil vurdere om det er
mogleg å klage på eit medhald, eller om me har tolka lova feil på nokon måte.




Med helsing

Dagrun Gunnarson
Personalsjef/leiar fellestenester

Dette dokumentet er elektronisk godkjent og har difor ingen signatur.



Kopi til:
Statsforvaltaren i Vestland v/Ove            Njøsavegen 2               6863           LEIKANGER
Midtbø

Mottakarar:
Miriam Salvesen




                                                               Side 2
                                                                                                   21/541 - 10
