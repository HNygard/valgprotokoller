                                                    Vår dato:                        Vår ref:

                                                    14.12.2021                       2021/10221

                                                    Deres dato:                      Deres ref:




Karasjoga gielda / Karasjok kommune                 Saksbehandler, innvalgstelefon

Postboks 84                                         Heidi Pedersen, 78 95 05 48
9735 KARASJOK




Anmodning om å behandle og eventuelt oversende innsynskrav - purring

Statsforvalteren i Troms og Finnmark viser til vårt brev datert 22. november 2021 hvor vi oversendte
klage over avslag på innsynskrav fra Prosjekt Åpne Valgdata til underinstansbehandling.

Vi oversendte klagen etter å ha mottatt henvendelse fra Prosjekt Åpne Valgdata den 11. november
2021. Av henvendelsen fremgikk det at Prosjekt Åpne Valgdata fremsatte innsynskrav den 28.
september 2021, men kravet var ubesvart. Vi opplyste Karasjok kommune om at det skal regnes som
et avslag som kan påklages dersom den som har krevd innsyn ikke har fått svar innen fem
arbeidsdager etter at organet mottok kravet, jf. offentlighetsloven § 32 andre ledd.

Vi mottok ny henvendelse fra Prosjekt Åpne Valgdata i e-post datert 10. desember 2021. I e-posten
etterspør Prosjekt Åpne Valgdata status i saken, og vi legger derfor til grunn at Karasjok kommune
fortsatt ikke har besvart innsynskravet.

I vårt brev av 22. november 2021 ba vi Karasjok kommune om å behandle Prosjekt Åpne Valgdata sin
klage innen den 29. november 2021, og eventuelt oversende klagesaken til Statsforvalteren dersom
det ikke ble gitt fullt innsyn i dokumentene. Vi kan ikke se å ha mottatt noe fra Karasjok kommune. Vi
minner om at underinstansbehandling av klager etter offentlighetsloven skal skje uten ugrunnet
opphold, jf. offentlighetsloven § 32 tredje ledd.

Vi ber derfor på nytt om at Karasjok kommune enten oversender oss klagesaken eller gir
tilbakemelding på at innsyn er gitt innen den 22. desember 2021. For øvrig beklager vi at vi ved en
feil har skrevet Nesseby kommune i stedet for Karasjok kommune i vårt brev av 22. november 2021.



Med hilsen

Tone Selseth Bertheussen (e.f.)                     Heidi Pedersen
leder for juridisk seksjon                          seniorrådgiver juridisk

Dokumentet er elektronisk godkjent



E-postadresse:                    Postadresse:      Besøksadresse:                   Telefon: 78 95 03 00
sftfpost@statsforvalteren.no      Postboks 700      Strandvegen 13, Tromsø           www.statsforvalteren.no/tf
Sikker melding:                   9815 Vadsø        Damsveien 1, Vadsø
www.statsforvalteren.no/melding                                                      Org.nr. 967 311 014
                                             Side: 2/2




Vedlegg:
1 Anmodning om å behandle og eventuelt oversende innsynskrav for
   klagebehandling
2 Klage på manglende svar - innsyn i sak



Kopi til:
Prosjekt Åpne Valgdata
