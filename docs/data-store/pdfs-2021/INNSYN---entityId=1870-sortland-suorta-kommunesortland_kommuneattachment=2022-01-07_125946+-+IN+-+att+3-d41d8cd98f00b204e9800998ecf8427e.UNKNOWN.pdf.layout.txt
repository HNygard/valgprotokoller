                                                       Vår dato:                        Vår ref:

                                                       13.12.2021                       2021/7523

                                                       Deres dato:                      Deres ref:




Sortland kommune                                       Saksbehandler, innvalgstelefon

Postboks 117                                           Malin Bruun, 75531633
8401 Sortland




Sortland kommune har plikt til å behandle innsynskrav

Vi viser til vår oversendelse av klage fra Nicklas Wallin 18.11.21, og vår henvendelse datert 29.11.21.
Saken gjelder innsynskrav fremmet av Wallin, som ikke er behandlet av Sortland kommune.

Wallin har kontaktet oss på nytt i e-post datert 10.12.21. Han etterspør status i saken. Vi legger med
dette til grunn at Sortland kommune ikke har behandlet innsynskravet, og heller ikke tatt stilling til
klagen. Det er altså heller ikke oversendt noen sak til klagebehandling hos oss.

Det er i strid med god forvaltningsskikk ikke å behandle innsynskrav, særlig når det foreligger en
klage på manglende svar. Kommunen plikter å behandle innsynskrav «uten ugrunna opphald», jf.
offentleglova § 29 første ledd.

Etter Statsforvalterens syn er saksbehandlingstiden i denne saken for lang. Vi ber derfor kommunen
ta stilling til innsynskravet omgående. Dersom dere etterkommer innsynskravet, ber vi om at dere
sender det/de etterspurte dokumentet/dokumentene til klager slik at vår behandling kan utgå.

Dersom dere opprettholder avslaget, ber vi dere snarest om å oversende vedtak om avslag. Hvis så
er tilfelle, skal det ligge ved oversendelsen at dere har tatt stilling til klagen, hjemmel for avslag, samt
en begrunnelse for hvorfor dere opprettholder avslaget.

Vi kan ikke behandle Wallins klage uten noen formell oversendelse av saken. Dersom Wallin ikke får
svar fra dere, kan han klage saken inn for Sivilombudet. Wallin er orientert ved kopi av dette brevet.

Med hilsen

Malin Bruun
rådgiver

Kopi til:
Nicklas Wallin




E-postadresse:                    Postadresse:         Besøksadresse:                   Telefon: 75 53 15 00
sfnopost@statsforvalteren.no      Postboks 1405,       Fridtjof Nansens vei 11,         www.statsforvalteren.no/no
Sikker melding:                   8002 Bodø            8003 Bodø
www.statsforvalteren.no/melding                                                         Org.nr. 974 764 687
