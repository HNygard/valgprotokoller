                                                      Vår dato:                        Vår ref:

                                                      22.11.2021                       2021/10219

                                                      Deres dato:                      Deres ref:




Unjárgga gjelda / Nesseby kommune                     Saksbehandler, innvalgstelefon

Rådhus                                                Heidi Pedersen, 78 95 05 48
9840 VARANGERBOTN




Anmodning om å behandle og eventuelt oversende innsynskrav for
klagebehandling

Statsforvalteren i Troms og Finnmark viser til vedlagte henvendelse fra Prosjekt Åpne Valgdata ved
Viktoria Forland, datert 11. november 2021. Av henvendelsen fremgår det at Prosjekt Åpne Valgdata
sendte et innsynskrav til Nesseby kommune den 29. september 2021, hvor det ble bedt om innsyn i
valgprotokoll for stortingsvalget 2021, og eventuelt sametingsvalget 2021. På grunn av manglende
svar fra Nesseby kommune, ble det sendt purring på innsynskravet den 7. oktober 2021, 16. oktober
2021 og den 31. oktober 2021. I e-post av 11. november 2021 opplyser Prosjekt Åpne Valgdata at de
fortsatt ikke har fått svar på innsynskravet, og klager på avslaget i henhold til offentlighetsloven § 32
andre ledd.

Det følger av daværende Justis- og politidepartements «Rettleiar til offentleglova», pkt. 9.3 at
innsynskrav bør behandles samme dag som de er mottatt, eller i alle fall innen 1-3 virkedager.
Dersom det må gjøres undersøkelser, kravet reiser vanskelige og tvilsomme spørsmål, eller gjelder
store eller mange dokumenter, kan det brukes mer tid på saksbehandlingen. Kravet skal like fullt
avgjøres uten ugrunnet opphold.

Dersom et innsynskrav ikke er besvart innen fem arbeidsdager, regnes dette som et avslag som kan
påklages, jf. offentlighetsloven § 32 andre ledd. Prosjekt Åpne Valgdata har klaget til Statsforvalteren
på at de ikke har fått svar på sitt innsynskrav til Nesseby kommune innen fem arbeidsdager, jf.
offentlighetsloven § 32 andre ledd.

Klager på avslag på innsyn skal først behandles av førsteinstansen, før saken eventuelt oversendes
til klageinstansen dersom førsteinstansen ikke gir medhold i klagen. Vi oversender derfor klagen fra
Prosjekt Åpne Valgdata til Nesseby kommune, og ber kommunen om å behandle klagen. Dersom det
som følge av klagebehandlingen fortsatt ikke blir gitt innsyn, skal saken oversendes Statsforvalteren i
Troms og Finnmark for klagebehandling.

Statsforvalteren anmoder med dette Nesseby kommune om snarest å behandle klagen på avslag på
innsyn, jf. offentlighetsloven § 32 andre ledd. Kommunen må behandle klagesaken jf.
forvaltningsloven § 33, og forberede og oversende saken til Statsforvalteren for endelig avgjørelse



E-postadresse:                    Postadresse:       Besøksadresse:                    Telefon: 78 95 03 00
sftfpost@statsforvalteren.no      Postboks 700       Strandvegen 13, Tromsø            www.statsforvalteren.no/tf
Sikker melding:                   9815 Vadsø         Damsveien 1, Vadsø
www.statsforvalteren.no/melding                                                        Org.nr. 967 311 014
                                                 Side: 2/2




dersom klager ikke er gitt fullt innsyn i dokumentene. Vi ber om at kommunen behandler klagesaken
snarest, og senest innen 29. november 2021.



Med hilsen

Tone Selseth Bertheussen (e.f.)                  Heidi Pedersen
leder for juridisk seksjon                       seniorrådgiver juridisk

Dokumentet er elektronisk godkjent



Vedlegg:
1 Klage på manglende svar - innsyn i
   sak



Kopi til:
Prosjekt Åpne Valgdata viktoria.forland@offpost.no
