                                                     Vår dato:                         Vår ref.:

                                                     07.10.2021                        2021/8468

                                                     Deres dato:                       Deres ref.:

                                                     04.10.2021

Flekkefjord kommune                                   Saksbehandler, innvalgstelefon

Att. Roar Hansson                                     Frida Marie Feddersen, +4737017529
Kirkegaten 50
4400 FLEKKEFJORD




Statsforvalteren ber kommunen foreta forberedende klagesaksbehandling

Vi fikk den 4. oktober 2021 oversendt klage fra Prosjekt Åpne Valgdata over kommunens avslag på
innsyn i Flekkefjord kommunes valgprotokoll for Stortingsvalget 2021. I e-post av 4. oktober 2021
skriver kommunen at valgprotokollen er oversendt, og at den i tillegg ligger ute på kommunens
hjemmesider. I e-post av 6. oktober 2021 ba vi dermed Prosjekt Åpne Valgdata om å klargjøre om de
anså innsynskravet som besvart, og om de fremdeles ønsket å klage over avslag på innsyn. Den 6.
oktober mottok vi svar fra Prosjekt Åpne Valgdata om at de ikke anså innsynsbegjæringen besvart
fordi de har bedt om innsyn i en usignert valgprotokoll, men har mottatt valgprotokollen som signert
PDF. De opprettholdt dermed klage over avslag på innsyn i valgprotokoll som usignert PDF.

Hovedregelen etter offentleglova (offl.) § 3 er at forvaltningens dokumenter skal være åpne for
innsyn dersom ikke annet følger av lov eller forskrift med hjemmel i lov. Videre fremgår det av offl. §
9 det kan kreves sammenstilling av opplysninger som er elektronisk lagret i databasene til organet
dersom sammenstillingen kan gjøres med enkle fremgangsmåter. Sivilombudet har i uttalelse av 19.
juli 2016 (2016/726 og 2016/880) lagt til grunn at en innsynsberettiget i utgangspunktet har krav på
at det utarbeides en sammenstilling i ethvert filformat, dersom vilkårene for sammenstilling etter
offl. § 9 for øvrig er oppfylt.

Etter offl. § 11 skal organet vurdere om innsyn kan gis helt eller delvis (merinnsyn), selv om det er
anledning til å gjøre unntak. Det sistnevnte gjelder naturlig nok ikke for opplysninger der det
foreligger plikt til å nekte innsyn, for eksempel taushetsplikt.

Vi legger etter det opplyste til grunn at kommunen ikke har svart på innsynsbegjæringen innen fem
arbeidsdager, og at dette er å oppfatte som et avslag, jf. offl. § 32 andre avsnitt.

Før vi eventuelt tar stilling til klagen, ber vi kommunen gjennomføre forberedende
klagesaksbehandling. Dersom kommunen opprettholder sitt avslag på innsyn, skal saken
oversendes Statsforvalteren for endelig avgjørelse, jf. forvaltningsloven § 33.




E-postadresse:                    Postadresse:       Besøksadresse:                    Telefon: 37 01 75 00
sfagpost@statsforvalteren.no      Postboks 504,      Fløyveien 14, Arendal             www.statsforvalteren.no/agder
Sikker melding:                   4804 Arendal                                         Org.nr. 974 762 994
www.statsforvalteren.no/melding
                                     Side: 2/2




Med hilsen

Frida Marie Feddersen
rådgiver
Justis- og vergemålsavdelingen

Dokumentet er elektronisk godkjent




Kopi til:
Prosjekt Åpne Valgdata
