                                                       Vår dato:                        Vår ref:

                                                       18.11.2021                       2021/7523

                                                       Deres dato:                      Deres ref:




Sortland kommune                                       Saksbehandler, innvalgstelefon

Postboks 117                                           Malin Bruun, 75531633
8401 Sortland




Oversendelse av klage over manglende innsyn

Viser til vedlagte klage fra Nicklas Wallin datert 17.11.21.

Wallin har bedt om innsyn i valgprotokoll for stortingsvalget 2021, og eventuelt sametingsvalget
2021. I klagen skriver Wallin at han ikke har fått svar på innsynskravet, og ikke på purringer i e-post.
Han har derfor bedt Statsforvalteren i Nordland om å behandle klagen.

Den som mottar innsynskrav, skal behandle dette uten ugrunnet opphold. Dette følger av
offentleglova § 29. Det kommer frem av lovforarbeidene og praksis at man skal behandle vanlige
innsynskrav samme dag som de er mottatt, eller innen 1-3 virkedager. Dersom den som har krevd
innsyn ikke får svar innen 5 arbeidsdager, kan vedkommende regne det som et avslag. Dette følger
av offentleglova § 32 annet ledd.

Sortland kommune må ta stilling til innsynskravet og gi innsyn. Dersom kommunen mener at det er
riktig å gi avslag, må kommunen ta stilling til klagen og formelt opprettholde avslaget. I så tilfelle må
dere sende saken over til Statsforvalteren for klagebehandling. Vi minner om at kommunen har plikt
til å vurdere merinnsyn etter offentleglova § 11. Denne plikten gjelder selv om man har hjemmel til å
gjøre unntak fra hovedregelen om rett til innsyn. Vi forutsetter at en eventuell oversendelse til oss
inneholder de etterspurte dokumentene, en begrunnelse for avslag og en merinnsynsvurdering.

Nicklas Wallin blir orientert gjennom kopi av dette brevet.



Med hilsen

Malin Bruun
rådgiver


Vedlegg
Klage - innsynsbegjæring - Nicklas
Wallin - Sortland



E-postadresse:                    Postadresse:        Besøksadresse:                    Telefon: 75 53 15 00
sfnopost@statsforvalteren.no      Postboks 1405,      Fridtjof Nansens vei 11,          www.statsforvalteren.no/no
Sikker melding:                   8002 Bodø           8003 Bodø
www.statsforvalteren.no/melding                                                         Org.nr. 974 764 687
