                                                        Vår dato:                        Vår ref:

                                                        26.11.2021                       2021/11937

                                                        Deres dato:                      Deres ref:




TYNSET KOMMUNE                                          Saksbehandler, innvalgstelefon

Torvgata 1                                              Katrine Tømmerdal Nordby, 62 55 11 37
2500 TYNSET




Oversendelse av klage - innsyn i dokumenter - valgprotokoll 2021

Statsforvalteren viser til e-post av 17.11.2021 fra Prosjekt Åpne valgdata v/Saga H. Nyhuus. Klagen
gjelder manglende svar på begjæring om innsyn av 23.9.2021 i «valgprotokoll for stortingsvalget
2021, og eventuell sametingsvalget 2021. Ofte kalt "Valgprotokoll for valgstyret" eller "Valgstyrets
møtebok". Jeg ønsker at den er maskinlesbar, altså ikke innskannet (slik de signerte ofte er). Dette
fordi vi skal lese ut data fra den.»

Henvendelsen ble besvart 24.9.2021 hvor det ble henvist til kommunens postliste hvor det
etterspurte er publisert. Prosjekt Åpne valgdata svarte den 25.9.2021 at de ønsket usignert versjon
av møteboken. Kommunen sendte en ny versjon med spørsmål om den tilfredsstilte
innsynsbegjæringen. Prosjekt Åpne valgdata svarte den 10.10.2021 at de ønsket en versjon som kom
direkte fra EVA admin, uten modifikasjoner. Dette er ikke besvart av kommune, og saken er derfor
sendt til oss for klagebehandling.

Reglene i forvaltningsloven (fvl.) gjelder også for klager etter offentleglova (offl.) jf. offl. § 32 tredje
ledd. En klage skal settes frem for det organet som fattet det påklagede vedtaket, jf. fvl. § 32 første
ledd bokstav a.

Statsforvalteren ber Tynset kommune om å behandle klagen. Dersom kommunen ikke gir innsyn,
skal saken sendes over til Statsforvalteren så snart klagesaken er tilrettelagt jf. fvl. § 33.. Vi ber da om
at alle relevante dokumenter i saken legges ved.

Det vises i denne sammenheng også til informasjon som er gitt av Valgdirektoratet til slike
innsynsbegjæringene: «Utlevering av nedlastet møtebok fra EVA i maskinlesbart format.
Dere har fått en innsynsbegjæring på møtebok nedlastet fra EVA. Møtebøker som ligger i EVA
administrasjonssystem er kommunenes arbeidsdokumenter som kan lastes ned fra EVA.
Kommunene skriver dokumentet ut med eventuelle tilleggsmerknader og vedlegg før det signeres.
Møteboken blir deretter publisert og finnes dermed offentlig tilgjengelig. Innsynskrav gjelder gjerne
et ønske å få møteboken i et maskinlesbart format. Møteboken dere kan laste ned fra EVA skal være
maskinlesbare, men når den blir skrevet ut og i tillegg er skannet vil den trolig ikke lenger være
maskinlesbar. Det er kun den signerte møteboken som er den originale protokollen.


E-postadresse:                    Postadresse:          Besøksadresse:                   Telefon: 61 26 60 00
sfinpost@statsforvalteren.no      Postboks 987          Gudbrandsdalsvegen 186,          www.statsforvalteren.no /in
Sikker melding:                   2604 Lillehammer      Lillehammer
www.statsforvalteren.no/melding                         Parkgata 36, Hamar               Org.nr. 974 761 645
                                                   Side: 2/2




Møtebøker i EVA administrasjonssystem har mange likhetstrekk med dokumenter utarbeidet for
egen interne saksforberedelse. Det kan være forskjell på opplysninger i møtebok som ligger i EVA og
den signerte offisielle møteboken. Det kan være at forklaringen på forskjeller kun beskrives i den
offisielle møteboken. Møtebok i EVA kan på denne bakgrunn inneholde misvisende opplysninger.
Slike forskjeller mellom møtebøkene kan gi grunnlag for å unnta hele/deler av den ikke publiserte
møteboken. Innsyn i organinterne dokumenter reguleres av forvaltningsloven § 18 a og
offentlighetsloven § 14 og § 11.»



Med hilsen

Jo Bjørner Haugen (e.f.)                           Katrine Tømmerdal Nordby
avdelingsdirektør                                  seniorrådgiver

Dokumentet er elektronisk godkjent

Kopi til:



Mottakerliste:
