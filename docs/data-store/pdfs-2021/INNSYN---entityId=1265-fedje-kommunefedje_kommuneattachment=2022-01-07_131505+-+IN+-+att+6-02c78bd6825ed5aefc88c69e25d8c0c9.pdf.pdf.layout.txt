                                                        Vår dato:                        Vår ref:

                                                        30.11.2021                       2021/16227

                                                        Deres dato:                      Deres ref:




Prosjekt Åpne Valgdata                                  Saksbehandler, innvalgstelefon

v/Miriam Salvesen                                       Ove Midtbø, 5764 3176




Klage - Fedje kommune - innsyn etter offentleglova - valgprotokoll for
Stortingsvalget 2021

Vi viser til e-post 12.11.2021 som gjelder klage på manglende svar på krav om innsyn hos Fedje
kommune. Vi viser også til etterfølgende e-post fra Fedje kommune 14.11.2021 hvor det fremgår at
innsynskravet er besvart, og til mottatt kopi av e-post fra deg 16.11.2021 til Fedje kommune, hvor du
gir uttrykk for at du ikke er fornøyd med kommunens svar i saken. I e-post til oss 28.11.2021
etterlyser du svar i klagesaken.

Statsforvalteren er klageinstans i saker om manglende innsyn etter offentleglova, jf. offentleglova §
32 første ledd. Etter forvaltningsloven § 33 skal kommunen ved klage selv vurdere saken på nytt, før
klagen og saksdokumentene oversendes oss som klageinstans for behandling.

Slik vi oppfatter det, må din e-post til Fedje kommune 16.11.2021 oppfattes som en klage på
kommunens svar på innsynskravet. Dette betyr at Fedje kommune må gjøre en vurdering av denne.
Dersom klagen ikke blir tatt helt eller delvis til følge, skal saken forberedes som klagesak og sendes
til oss for klagebehandling så snart den er tilrettelagt, jf. offentleglova § 32, jf. forvaltningsloven § 33
fjerde ledd.

Statsforvalteren har kontaktet Fedje kommune pr. telefon 29.11.2021 og orientert om at klagen må
behandles og vurderes på vanlig måte, før den eventuelt oversendes til oss for klagebehandling på
vanlig måte. Vi har fått opplyst at Fedje kommune vil behandle saken i løpet av kort tid. For ordens
skyld får Fedje kommune kopi av dette brevet.

Vi vil behandle dette som en klagesak etter offentleglova på vanlig måte hos oss, så snart vi får
oversendt klagesaken fra Fedje kommune for behandling.

Med hilsen

Anne-Kjersti Sande                                      Ove Midtbø
fagdirektør                                             seniorrådgiver



E-postadresse:                    Postadresse:         Besøksadresse:                    Telefon: 57 64 30 00
sfvlpost@statsforvalteren.no      Njøsavegen 2         Njøsavegen 2, Leikanger           www.statsforvalteren.no/vl
Sikker melding:                   6863 Leikanger       Statens hus, Kaigaten 9, Bergen
www.statsforvalteren.no/melding                        Fjellvegen 11, Førde              Org.nr. 974 760 665
                                              Side: 2/2




Dokumentet er elektronisk godkjent

Kopi til:
Fedje kommune Adm.bygg         5947   FEDJE
