         Fedje kommune
         Personalleiar/leiar fellestenester




Statsforvaltaren i Vestland
Njøsavegen 2
6863 Leikanger



Referansar:                                  Sakshandsamar:                                     Dato:
Dykkar:                                      Dagrun Gunnarson                                   06.01.2022
Vår: 21/541 - 22/94                          dagrun.gunnarson@fedje.kommune.no




Oversending av klage på innsyn i valprotokoll

Kva gjeld saka?
Miriam Salvesen har bedt om innsyn i valprotokoll for Stortingsvalet 2021 for Fedje kommune.
Valprotokollen som er underteikna av valstyret er arkivert i Fedje kommune, og ligg ute opent i fulltekst på
kommunen sine heimesider. Salvesen fekk rettleiing om dette, og også tilsendt valprotokollen på e-post.
Salvesen spesfiserte så at det ikkje var denne valprotokollen ho ønskte innsyn i, men ei samanstilling av
kommunen sine valdata i valadministrasjonssystemet EVA, som vert drifta og eigd av Valdirektoratet. Dette
fekk ho avslag på,og klagde så på avslaget til statsforvaltaren.

Opprinneleg vedtak:
Det var, så langt me kan sjå, ikkje opprinneleg eit enkeltvedtak, sidan ein ikkje treng innsyn for å få og sjå
ikkje-graderte dokument frå arkivet. Salvesen klagde på formatet ho fekk innsyn i, sidan ho skriv at dette
ikkje er maskin-lesbart.

Ny vurdering:
Kommunen har gjort ei ny vurdering av avslaget etter departementet sin rettleiing til offentleglova 4.4.3 (i
samband med offentleglova § 9) , og står ved avslaget. Saka vert difor sendt til statsforvaltaren for
klagebehandling.

Kommunen si nye vurdering og grunngjeving for å ikkje lage eit nytt dokument i tråd med offentleglova §
9: Sjå svarbrev til Salvesen. I tillegg kan det vere nyttig med følgjande informasjon:

Kva måtte kommunen reint konkret gjort for å lage ei samanstilling frå databasen i
valadministrasjonssystemet EVA?
    1. Skaffa nytt passord til val-PC
    2. Fått tilgang frå Valdirektoratet til databasen att
    3. Kjørt rapport
    4. Få til å ta den over frå valsystemet sin PC over til vårt ordinære system
    5. Kontrollere om opplysningane i samanstillinga er identiske med den valprotokollen som er signert
       av valstyret og arkivert i Fedje kommune. Om ikkje, bør det nye dokumentet sendast ut med ei




Stormarkvegen 49      Telefon: 56 16 51 00                E-post: postmottak@fedje.kommune.no          Org.nr. 944 041 036
5947 FEDJE            Faks: 56 16 51 19                   Heimeside: www.fedje.kommune.no              Bankkonto: 3490.05.20400
         spesifisering av dette, slik at mottakar ikkje får feilaktig inntrykk av at det er på dette grunnlaget
         Stortingsvalet i Fedje kommune 2021 er godkjent.

Etter vår vurdering er dette ikkje «med enkle framgangsmåtar». Me er sjølvsagt opne for at
statsforvaltaren ser det annleis. Me er i så fall interesserte i rettleiing på området.

Me har også eit spørsmål som etter vårt skjønn er uavklart i saka:

Valstyret i dei enkelte kommunane gjennomfører Stortingsvalet for fylkesvalstyret. Det er dei me leverer
original valprotokoll til (for arkivering) og Stortinget som godkjenner valet. Valadministrasjonssystemet EVA
er eigd av Valdirektoratet, og er noko me berre har tilgang til i valperioden. Me legg inn dataene frå vår
kommune, men arkiverer berre den signerte valprotokollen frå Stortingsvalet (frå kommunevalet har me
noko meir arkiveringsplikt). Kven er det eigentleg som eig og kan gje innsyn i databasen til EVA sett i lys av
dette? Me er glade for hjelp til å avklare dette.


Det er sendt varsel til klagar om at saka er sendt til statsforvaltaren til behandling.


Med helsing

Dagrun Gunnarson
Personalsjef/leiar fellestenester

Dette dokumentet er elektronisk godkjent og har difor ingen signatur.

Vedlegg:
Svar på svar på klage om innsyn i møtebok frå Stortingsvalet 2021
Svar på klage om innsyn i møtebok frå Stortingsvalet 2021
Oversending - klage – Fedje kommune - innsyn etter offentleglova - valprotokoll for Stortingsvalet 2021 -
Miriam Salvesen.pdf
Oversending - klage - Fedje - innsyn etter offentleglova - valprotokoll for Stortingsvalet 2021 - Miriam
Salvesen
Innsynshenvendelse - Valgprotokoll 2021, Fedje kommune - klage på manglende svar
Valprotokoll for valstyret stortingsval 2021(126762)
21/4889 Valprotokoll for valstyret stortingsval 2021
Innsynshenvendelse - Valgprotokoll 2021, Fedje kommune - klage på manglende svar
Svar fra Valgdirektoratet på innsyn (L)(59081)
Svar fra Valgdirektoratet på innsyn (L)(59081).pdf
Klage - Fedje - innsyn etter offentleglova - valgprotokoll for Stortingsvalget 2021 - Miriam Salvesen
Innsynshenvendelse - Valgprotokoll 2021, Fedje kommune - klage på manglende svar
Valprotokoll for valstyret stortingsval 2021(126762)
21/4889 Valprotokoll for valstyret stortingsval 2021
Innsynshenvendelse - Valgprotokoll 2021, Fedje kommune - klage på manglende svar


Mottakarar:
Statsforvaltaren i Vestland                  Njøsavegen 2               6863              Leikanger




                                                               Side 2
                                                                                                       21/541 - 12
Side 3
         21/541 - 12
