                                    RÅDMANNEN
                                                     Vår dato             Vår ref.
 Saksbehandler: Astrid Petersen Finneid              08.10.2021           21/5870- 6
 Direkte linje: 990 14 659                           Deres dato           Deres ref.



Statsforvalteren i Innlandet
Postboks 987
2604 LILLEHAMMER



Oversendelse på klage over behandling av innsyn jf offentleglova § 29

Prosjekt Åpne Valgdata har den 23.september d.å. henvendt seg til Ringsaker kommune om
innsyn i valgprotokoll/valgstyrets møtebok for Stortingsvalget 2021. Den 1.oktober d.å.
sendte de ny henvendelse med klage på manglende svar. Prosjekt Åpne Valgdata mener at
så lang saksbehandlingstid strider med kravet om at innsynskrav skal behandles «uten
ugrunnet opphold», jf offentlighetslovens § 29 første ledd. Prosjekt Åpne Valgdata fikk svar
fra kommunen og beklagelse med begrunnelse den 5.oktober d.å.

Prosjekt Åpne Valgdata ønsket en maskinlesbar utgave av valgstyrets møtebok. Fra
kommunen fikk de opplysninger om at godkjent, og signert, møtebok fra valgstyret, kunne
hentes ut fra nettsiden www.valgresultat.no. Vi opplyste også om at vi hadde prøvd å sende
dem epost, men fått feilmelding ved sending til oppgitte epostadresse.

Den 7.oktober d.å. fikk Ringsaker kommune epost fra Prosjekt Åpne Valgdata med ønske om
full klagebehandling da de mener kommunen tilbakeholder valgdata. Den 8.oktober ble det
fra kommunens side sendt over en usignert møtebok fra valgstyret i maskinlesbar form, tatt
ut fra det elektroniske valgadministrasjonssystemet (EVA).

Brev og epostkommunikasjon er vedlagt og den ligger tidskronologisk.

Ringsaker kommune har brukt tid og ressurser på å imøtekomme innsynsanmodningen og vi
mener å ha imøtekommet Prosjekt Åpne Valgdata sitt behov for offentlige opplysninger. Vi
mener at innsynsanmodningene er besvart og at Prosjekt Åpne Valgdata har fått det de har
bedt om, om enn noe sent. Dette skyldes i stor grad etterarbeid med valgavviklingen.

Vedlagt oversendes klagen til Statsforvalteren i Innlandet for avgjørelse.


Med hilsen


Espen Hvalby
Assisterende rådmann

                                                                  Astrid Petersen Finneid
                                                                  Rådgiver



Postadresse:                                Kontoradresse:                             Telefon: 62 33 50 00
                                            Postboks 13                                Facebook: ringsakerkommune
2381 BRUMUNDDAL                             2381 BRUMUNDDAL                            Organisasjonsnummer: 864 950 582
Epost: postmottak@ringsaker.kommune.no                                                 Nett: ringsaker.kommune.no / ringsaker.no
Dokumentet er godkjent elektronisk.

Vedlegg: Sakens dokumenter


Kopi til:
Prosjekt Åpne Valgdata
