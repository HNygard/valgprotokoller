                                                      Vår dato:                         Vår ref:

                                                      15.12.2021                        2021/16436

                                                      Dykkar dato:                      Dykkar ref:




Bømlo kommune                                         Saksbehandlar, innvalstelefon

Leirdalen 1                                           Ove Midtbø, 5764 3176
5430 BREMNES




Oppfølging - klage - Bømlo kommune - innsyn etter offentleglova -
valprotokoll for Stortingsvalet 2021 - Matilda Hirsi

Vi viser til tidlegare kommunikasjon i denne saka, jf. vårt oversendingsbrev 29.11.2021 og til svarbrev
frå dykk 01.12.2021. Saka gjeld klage frå Prosjekt Åpne Valgdata v/Matilda Hirsi på manglande innsyn
etter offentleglova. Meir konkret gjeld klagen måten innsyn er gitt på, då klagar ønskjer innsyn i ein
annan versjon av valprotokollen enn den som er gitt innsyn i.

Vi har motteke ein e-post frå klagar 10.12.2021 der det vert etterlyst status i saka, og vi oppfattar at
klagar ikkje har fått kopi av dykkar svarbrev til oss 01.12.2021. For ordens skuld legg vi ved dykkar
brev til oss av 01.12.2021, slik at klagar får kopi av brevet og vert orientert om status som
kopimottakar av dette oppfølgingsbrevet.

Som vist til i tidlegare brev av 29.11.2021, skal kommunen ved klage sjølv vurdere saka på nytt, før
klagen og saksdokumenta vert sendt til oss som klageinstans for handsaming, jf. forvaltningslova §
33.

Det betyr at Bømlo kommune må gjere ei sjølvstendig vurdering og handsaming av klagen frå
Prosjekt Åpne Valgdata. Dersom klagen ikkje vert teken heilt eller delvis til følgje, skal saka førebuast
som klagesak og sendast til oss for klagehandsaming så snart den er tilrettelagt, jf. offentleglova §
32, jf. forvaltningslova § 33 fjerde ledd.

Vi ber om at Bømlo kommune handsamar og vurderer klagen frå Prosjekt Åpne Valgdata i tråd med
det ovannemnde. Det betyr i praksis at kommunen på sjølvstendig grunnlag må ta stilling til
innhaldet i klagen og kravet om innsyn i ein anna versjon av valprotokollen enn den som er gitt
innsyn i. Meir konkret må kommunen vurdere dette opp mot offentleglova § 9 som det vert vist til i
klagen.

Slik saka er opplyst per i dag, kan vi ikkje sjå at Bømlo kommune i tilstrekkeleg grad har vurdert eller
at det kjem fram opplysningar i saka om det er mogleg å etablere ei slik samanstilling som det er
kravd innsyn i frå valsystemet EVA Admin. Det er heller ikkje vurdert eller opplyst om det er mogleg å
hente ut ei slik samanstilling frå valsystemet med «enkle framgangsmåtar», jf. offentleglova § 9. Vi


E-postadresse:                    Postadresse:        Besøksadresse:                    Telefon: 57 64 30 00
sfvlpost@statsforvalteren.no      Njøsavegen 2        Njøsavegen 2, Leikanger           www.statsforvaltaren.no/vl
Sikker melding:                   6863 Leikanger      Statens hus, Kaigaten 9, Bergen
www.statsforvaltaren.no/melding                       Fjellvegen 11, Førde              Org.nr. 974 760 665
                                                     Side: 2/2




forventar at Bømlo kommune gjer ei vurdering av dette, før saka eventuelt vert oversendt til oss som
klageinstans på vanleg måte. I departementet sin rettleiar til offentleglova1 er det gitt nærare
retningslinjer for kva vurderingar som må gjerast under punkt 4.4.3.

Dersom klagen ikkje vert teken heilt eller delvis til følgje, ber vi om at saka vert førebudd som
klagesak i tråd med det ovannemnde og vert sendt til oss for klagehandsaming «utan ugrunna
opphald», jf. offentleglova § 32 tredje ledd.

Avslutningsvis ber vi om at klagar får kopi eller blir orientert om framtidige oversendingar frå Bømlo
kommune til oss i denne saka.



Med helsing

Anne-Kjersti Sande                                   Ove Midtbø
fagdirektør                                          seniorrådgjevar

Dokumentet er elektronisk godkjent

Vedlegg:
Kopi av brev frå Bømlo kommune til Statsforvaltaren i Vestland 01.12.2021



Kopi til:
Prosjekt Åpne Valgdata v/Matilda
Hirsi




1   https://www.regjeringen.no/no/dokumenter/rettleiar-til-offenntleglova/id590165/
