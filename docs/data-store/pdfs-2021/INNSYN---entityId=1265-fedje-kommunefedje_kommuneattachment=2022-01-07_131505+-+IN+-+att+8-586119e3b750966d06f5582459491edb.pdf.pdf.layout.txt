                                                                                                          1 av 2
                                                           Dokumentdato                 Vår referanse
                                                           22.11.2021                   2021/422 3630OYEN
Vår saksbehandler                                          Deres dato                   Deres referanse
Tor Øyvind Endresen, tlf. 33 41 29 40


Modalen kommune




Svar på anmodning om utlevering av data fra EVA administrasjonssystem
samt utlevering av nedlastet møtebok fra EVA.
Valgdirektoratet drifter og eier EVA valgadministrasjonssystem. EVA administrasjonssystem er
støttesystemet (arbeidsverktøyet) kommunene/fylkeskommunene bruker i sine valggjennomføringer.
Registreringer som foretas i EVA administrasjonssystem og som gjør det mulig å identifisere de samme
opplysningen som fremkommer av avkrysset manntall, anses å omfattes av taushetsplikten etter § 15-3.
Alle opplysninger som kan brukes til å bringe på det rene hvem som har stemt, når og hvor det ble stemt,
vil dermed falle inn under taushetsplikten etter valgloven § 15-3.

Tidspunkt for kryss i manntallet og opplysninger om hvem som har foretatt de enkelte avkryssingene i
manntallet, er etter Valdirektoratets vurdering kun elektroniske spor. Det følger av Ot.prp. nr. 102
(2004–2005) punkt 12.1.4 at elektroniske spor ikke er omfattet av retten til innsyn. I NOU 2003: 30 s. 90
gis følgende beskrivelse av elektronisk spor:

Elektroniske spor viser aktiviteten i et datanettverk. Dette kan for eksempel være opplysninger som viser
hvilke søk som er gjort i et datanettverk, hvilke opplysninger som er fremskaffet ved hjelp av et slikt
nettverk eller hvilke endringer som er gjort i et dokument i tiden fra det ble opprettet og til det er
endelig, herunder hvem som har foretatt endringene og når de ble foretatt.

Valgdirektoratet mener at opplysninger om tidspunkt for registreringer i EVA administrasjonssystem er å
anse som elektroniske spor som ikke omfattes av offentlighetsloven. Valgdirektoratet finner på denne
bakgrunn at det ikke foreligger noen plikt til å produsere en sammenstilling av opplysningene, heller
ikke etter offentlighetsloven § 9.

Dere spør dessuten etter maskinlesbar møtebok. Møtebøker som ligger i EVA administrasjonssystem er
kommunenes arbeidsdokumenter som kan lastes ned fra EVA. Kommunene skriver dokumentet ut med
eventuelle tilleggsmerknader og vedlegg før det signeres. Møteboken blir deretter publisert og finnes
dermed offentlig tilgjengelig. Innsynskrav gjelder gjerne et ønske å få møteboken i et maskinlesbart
format. Møteboken dere kan laste ned fra EVA skal være maskinlesbare, men når den blir skrevet ut og i
tillegg er skannet vil den trolig ikke lenger være maskinlesbar. Det er kun den signerte møteboken
som er den originale protokollen.

Møtebøker i EVA administrasjonssystem har mange likhetstrekk med dokumenter utarbeidet for egen
interne saksforberedelse. Det kan være forskjell på opplysninger i møtebok som ligger i EVA og den
signerte offisielle møteboken. Det kan være at forklaringen på forskjeller kun beskrives i den offisielle
møteboken. Møtebok i EVA kan på denne bakgrunn inneholde misvisende opplysninger. Slike
forskjeller mellom møtebøkene kan gi grunnlag for å unnta hele/deler av den ikke publiserte møteboken.
Innsyn i organinterne dokumenter reguleres av forvaltningsloven § 18 a og offentlighetsloven § 14 og §
11.


Postadresse                     Kontoradresse                 Telefon                           Organisasjonsnummer
Valgdirektoratet                Rambergveien 9                33 41 29 40                       916 132 727
                                3115 Tønsberg
Postboks 2080
3115 Tønsberg
                                E-post                        Internett
                                post@valg.no                  www.valg.no
 Valgdirektoratet
                                                                                          2 av 2
 Valg                                                      Dokumentdato   Vår referanse
                                                           22.11.2021     2021/422 3630OYEN




Med hilsen
for Valgdirektoratet
Valg


Elin Olderlund Westby                               Tor Øyvind Endresen
avdelingsleder                                      Seniorrådgiver

Dokumentet er godkjent elektronisk og sendes derfor uten underskrift.
