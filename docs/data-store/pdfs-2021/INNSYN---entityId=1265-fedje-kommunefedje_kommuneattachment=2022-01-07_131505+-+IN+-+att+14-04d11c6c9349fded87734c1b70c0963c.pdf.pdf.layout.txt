                                                      Vår dato:                         Vår ref:

                                                      15.12.2021                        2021/16227

                                                      Dykkar dato:                      Dykkar ref:




Fedje kommune                                         Saksbehandlar, innvalstelefon

Adm.bygg                                              Ove Midtbø, 5764 3176
5947 FEDJE




Oversending - klage – Fedje kommune - innsyn etter offentleglova -
valprotokoll for Stortingsvalet 2021 - Miriam Salvesen

Vi viser til vedlagde e-post 10.12.2021 frå Prosjekt Åpne Valgdata v/Miriam Salvesen, der det går
fram at Prosjekt Åpne Valgdata ventar på ei avgjerd hos Statsforvaltaren på klage på manglande
innsyn i opplysningar hos Fedje kommune. Kommunen står også som kopimottakar av den aktuelle
e-posten.

I tidlegare brev frå oss direkte til klagar 29.11.2021, med kopi til Fedje kommune, går det fram at vi
hadde orientert kommunen per telefon om at klagen på manglande innsyn måtte handsamast og
vurderast på vanleg måte av kommunen, før den eventuelt vart oversendt til oss for
klagehandsaming på vanleg.

Etter at dette brevet vart sendt, har vi fått kopi av ein e-post frå Fedje kommune til klagar
30.11.2021, der kommunen viser til at innsynskravet er svart på og at det er gitt innsyn i tråd med
dette. I ny e-post frå klagar til Fedje kommune 01.12.2021, som vi fekk kopi av, vert det på nytt klaga
på avgjerda om innsyn.

Som opplyst i tidlegare telefonsamtale, og i tidlegare brev av 29.11.2021 som Fedje kommune har
fått kopi av, skal kommunen ved klage sjølv vurdere saka på nytt, før klagen og saksdokumenta vert
sendt til oss som klageinstans for handsaming, jf. forvaltningslova § 33.

Det betyr at Fedje kommune må gjere ei sjølvstendig vurdering og handsaming av klagen frå
Prosjekt Åpne Valgdata. Dersom klagen ikkje vert teken heilt eller delvis til følgje, skal saka førebuast
som klagesak og sendast til oss for klagehandsaming så snart den er tilrettelagt, jf. offentleglova §
32, jf. forvaltningslova § 33 fjerde ledd.

Vi ber om at Fedje kommune handsamar og vurderer klagen frå Prosjekt Åpne Valgdata i tråd med
det ovannemnde. Det betyr i praksis at kommunen på sjølvstendig grunnlag må ta stilling til klagen
og kravet om innsyn i ein anna versjon av valprotokollen enn den som er gitt innsyn i. Meir konkret
må kommunen vurdere dette opp mot offentleglova § 9 som det vert vist til i klagen.



E-postadresse:                    Postadresse:        Besøksadresse:                    Telefon: 57 64 30 00
sfvlpost@statsforvalteren.no      Njøsavegen 2        Njøsavegen 2, Leikanger           www.statsforvaltaren.no/vl
Sikker melding:                   6863 Leikanger      Statens hus, Kaigaten 9, Bergen
www.statsforvaltaren.no/melding                       Fjellvegen 11, Førde              Org.nr. 974 760 665
                                                     Side: 2/2




Slik saka er opplyst per i dag, kan vi ikkje sjå at Fedje kommune har vurdert eller at det kjem fram
opplysningar i saka om det er mogleg å etablere ei slik samanstilling som det er kravd innsyn i frå
valsystemet EVA Admin. Det er heller ikkje vurdert eller opplyst om det er mogleg å hente ut ei slik
samanstilling frå valsystemet med «enkle framgangsmåtar», jf. offentleglova § 9. Vi forventar at Fedje
kommune gjer ei vurdering av dette, før saka eventuelt vert oversendt til oss som klageinstans på
vanleg måte. I departementet sin rettleiar til offentleglova1 er det gitt nærare retningslinjer for kva
vurderingar som må gjerast under punkt 4.4.3.

Dersom klagen ikkje vert teken heilt eller delvis til følgje, ber vi om at saka vert førebudd som
klagesak i tråd med det ovannemnde og vert sendt til oss for klagehandsaming «utan ugrunna
opphald», jf. offentleglova § 32 tredje ledd.



Med helsing

Anne-Kjersti Sande                                   Ove Midtbø
fagdirektør                                          seniorrådgjevar

Dokumentet er elektronisk godkjent

Vedlegg:
E-post frå Prosjekt Åpne Valgdata v/Miriam Salvesen 10.12.2021



Kopi til:
Prosjekt Åpne Valgdata v/Miriam
Salvesen




1   https://www.regjeringen.no/no/dokumenter/rettleiar-til-offenntleglova/id590165/
