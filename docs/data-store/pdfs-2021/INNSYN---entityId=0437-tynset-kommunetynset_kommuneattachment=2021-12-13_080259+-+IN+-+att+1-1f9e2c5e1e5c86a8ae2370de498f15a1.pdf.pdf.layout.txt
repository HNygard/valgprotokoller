          TYNSET KOMMUNE
                   KOMMUNEDIREKTØREN



Prosjekt Åpne valgdata
v/Saga H. Nyhuus



                                                                                      Tynset 07.12.2021


 Vår ref.          Løpenr.         Arkivkode             Saksbehandler                       Deres ref.
 21/3249-4         23246/21        041 &17               Tone Bergfall 62 48 50 29
(Vennligst oppgi ”Vår ref.” ved svar)

INNSYN I DOKUMENTER – VALGSTYRETS MØTEBOK 2021

Vi viser til henvendelser fra Prosjekt Åpne valgdata om innsyn i valgstyrets møtebok, samt
klage sendt til Statsforvalteren i Innlandet, datert 17.11.2021.

Valgstyrets møtebok er et offentlig dokument og er gjort tilgjengelig på kommunens
hjemmeside og på valgresultat.no. Dette er imidlertid den signerte og innskannede versjonen.
Det var denne versjonen som det først ble sendt lenke til 24.09.2021 etter henvendelse fra
Prosjekt åpne valgdata den 23.09.2021. Den 25.09.2021 ba prosjektet om en usignert versjon.
Det ble besvart med epost 28.09.2021. Vedlagt fulgte usignert møtebok lastet ned fra det
elektroniske valgadministrative systemet (EVA). Møteboken inneholdt alle kommunens tall
og kommentarer. Kommunen oppfattet i svar fra prosjektet at denne var ok.

Statsforvalteren i Innlandet har vært i kontakt med Valgdirektoratet om saken.
Valgdirektoratet informerer om følgende:
«Utlevering av nedlastet møtebok fra EVA i maskinlesbart format.
Dere har fått en innsynsbegjæring på møtebok nedlastet fra EVA. Møtebøker som ligger i
EVA administrasjonssystem er kommunenes arbeidsdokumenter som kan lastes ned fra EVA.
Kommunene skriver dokumentet ut med eventuelle tilleggsmerknader og vedlegg før det
signeres. Møteboken blir deretter publisert og finnes dermed offentlig tilgjengelig.
Innsynskrav gjelder gjerne et ønske å få møteboken i et maskinlesbart format. Møteboken
dere kan laste ned fra EVA skal være maskinlesbare, men når den blir skrevet ut og i tillegg
er skannet vil den trolig ikke lenger være maskinlesbar. Det er kun den signerte møteboken
som er den originale protokollen. Møtebøker i EVA administrasjonssystem har mange
likhetstrekk med dokumenter utarbeidet for egen interne saksforberedelse. Det kan være
forskjell på opplysninger i møtebok som ligger i EVA og den signerte offisielle møteboken.
Det kan være at forklaringen på forskjeller kun beskrives i den offisielle møteboken. Møtebok
i EVA kan på denne bakgrunn inneholde misvisende opplysninger. Slike forskjeller mellom
møtebøkene kan gi grunnlag for å unnta hele/deler av den ikke publiserte møteboken. Innsyn i
organinterne dokumenter reguleres av forvaltningsloven § 18 a og offentlighetsloven § 14 og
§ 11.»

Det er samme innhold i den signerte og usignerte versjonen av Tynset valgstyres møtebok.




Postadresse           Besøksadresse             Telefon          Telefaks       Org.nr: NO 940837685 MVA
2500 TYNSET           Rådhuset                  62 48 50 00      62 48 50 11    Bankgiro: 6170.05.21000
                      E-post: postmottak@tynset.kommune.no                      Bankgiro: 6170.05.22600 OCR
Kommunene har kun en måte å laste ned valgstyrets møtebok på fra systemet, og det er som
PDF-fil. Vi sender derfor den usignerte versjonen på nytt. Den er lastet ned fra EVA
02.12.2021 og følger vedlagt dette brevet.

Tynset kommune mener at kravet om innsyn med henvisning til offentleglova § 9 er oppfylt.



Med hilsen



Tone Bergfall
fagleder

Dette dokumentet er elektronisk godkjent og sendes ut uten signatur


Vedlegg: Valgprotokoll

Kopi til:     Statsforvalteren i Innlandet, v/Katrine Tømmerdal Nordby




Vår ref. : 21/3249-4                                                                        2
