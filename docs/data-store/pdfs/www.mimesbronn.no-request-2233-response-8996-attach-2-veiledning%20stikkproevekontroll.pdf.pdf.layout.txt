Veiledning –
Stikkprøvekontroll ved
bruk av EVA Skanning
Innhold

1 Stikkprøvekontroll                                                         3

2 Anbefalt rutine for stikkprøvekontroll                                     4

     2.1.1 Forarbeid                                                         4

     2.1.2 Stikkprøve av rettelser                                           5

     2.1.3 Stikkprøve for partifordeling (gjennomføres ved avvik mellom to
     maskinelle opptellinger)                                                5
1 Stikkprøvekontroll
Alle kommuner gjennomfører alltid en foreløpig manuell telling av alle
stemmesedlene. For kommuner og fylkeskommuner som velger å skanne
henholdsvis endelig opptelling eller kontrolltelling, anbefaler Valgdirektoratet at det
gjennomføres stikkprøvekontroll av tellingene. Stikkprøven har kun til hensikt å
avdekke systematiske feil ved programvaren EVA Skanning.

Applikasjonen EVA Stikkprøve viser oppsummering av resultatet i utvalgt kasse. I
tillegg vises et bilde av hver enkelt stemmeseddel og registrerte rettinger utført på
denne. Når en stemmeseddel er «maskinelt lest», betyr det at det bare er EVA
Skann som har tolket parti og rettinger på seddelen. Når en seddel er «manuelt
verifisert», betyr det at stemmeseddelen har blitt vurdert og håndtert av
verifiseringspersonellet i kommunen/ fylkeskommunen.

En stikkprøvekontrollør skal gå gjennom innholdet i hele kassen, men det er bare
sedlene som er «maskinelt lest», som kan avdekke systematiske feil i EVA Skanning.
EVA Stikkprøve har ikke som intensjon å avdekke manuelle feil utført av verifiserer.

Det vil ikke være mulig å korrigere det som vises på stemmeseddelen når du
kontrollerer kassen i EVA Stikkprøve. Valgstyret, som ansvarlig for opptellingen, må
ved avvik mellom de to opptellingene foreta en vurdering av hvorvidt avviket kan
aksepteres, og i tilfelle det besluttes kontrolltelling, hvilke deler av opptellingen som
skal foretas på nytt og hvordan denne skal foretas.

Stikkprøven skal benyttes for to ulike formål:

   1. Stikkprøve av rettelser
      Rettelser på stemmeseddelen som tolkes maskinelt skal kontrolleres.
      Systematiske avvik kan i slike tilfeller være at kandidaten Kari får
      personstemmer, når velger har krysset eller ført opp kandidaten Ola.
   2. Stikkprøve av partifordeling
      Ved avvik mellom foreløpig- og endelig telling, og (fylkes)kommunen velger å
      gjennomføre ny telling maskinelt, skal det gjennomføres stikkprøve av
      partifordeling. Systematiske avvik vil i slike tilfeller være at partiet X får
      registrert annenhver stemme til partiet Y, som sin stemme.
Applikasjonen og rutiner rundt stikkprøvekontroll ble presentert på
opplæringssamlingene. Da dette er ny informasjon og ny rutine, kom det en del
spørsmål om gjennomføringen. Valgdirektoratet har derfor utviklet en steg-for-steg
rutine som en anbefaling til hvordan stikkprøver bør gjennomføres.
2 Anbefalt rutine for stikkprøvekontroll
Valgdirektoratet anbefaler stikkprøver av alle opptellingskategorier. Det er naturlig å
starte med å gjennomføre stikkprøver under endelig telling av forhåndsstemmer og
avslutte med stikkprøve av de sent innkomne/lagt til sides, dersom disse telles
maskinelt.

Dersom det benyttes flere skannere under opptelling bør det tilrettelegges for at det
gjennomføres minimum en stikkprøvekontroll for de skannerne som benyttes.

Merk kasser hvor du skal foreta stikkprøver på forhånd, men begrens informasjonen
om hvilke kasser dette gjelder til valgansvarlige. Ikke skill de merkede kassene ut fra
de andre, og sørg for at skanneroperatør plukker kasser så vilkårlig som mulig.

Det er mulig å gjennomføre stikkprøver parallelt med skanning og verifisering av
sedler, men stikkprøvekontrollen må gjennomføres etter at kassen er ferdig verifisert.
Opptellingsansvarlig må derfor påse at stikkprøvepersonellet har oversikt over hvilke
kasser som er klargjort for stikkprøve.

Valgdirektoratet anbefaler at hver stikkprøve gjennomføres med to personer. En som
kontrollerer innhold på papirstemmeseddel og en som kontrollerer innhold på skjerm.

2.1.1 Forarbeid
Etter skanning:

          •   Marker kassen med hvilken stasjon og hvilke personer som har
              gjennomført skanning av sedlene.
          •   Kontrolløren må sjekke at kassen har status «klar for ferdigstilling» i
              EVA Jobbstyring før man kan starte kontrollen av stemmesedlene.
Kassen med stemmesedler må ha samme rekkefølge som under skanning, slik at du
klarer å identifisere papirseddelen med seddelen du ser på skjermen.
Skanneroperatør må legge sedlene tilbake i kassen uten å gjøre endringer på
bunken. Imidlertid kan det forekomme at noen skannermodeller endrer på
rekkefølgen innenfor en gruppe på 4 sedler en til to ganger i en kasse. Riktig
stemmeseddel finner man ved å kontrollere seddel-ID. Dersom kontrollør ikke klarer
å finne rekkefølgen, må en ny kasse velges.

Hver stikkprøvestasjon må ha hvert sitt dokumentasjonsark som beskriver hvilken
skanningstasjon som er benyttet, opptellingskategori, type stikkprøve (rettelser på
stemmesedlene eller partifordeling), en kommentar som beskriver resultatet, samt
navn og signatur på kontrollør.
2.1.2 Stikkprøve av rettelser
Kommunen skal gjennomføre stikkprøve av rettelser under endelig telling for de ulike
opptellingskategoriene. Kontrollør skal sjekke at det ikke har oppstått systematiske
avvik hvor for eksempel en kandidat konsekvent får personstemmer eller slengere for
en annen kandidat, eller at en kandidat får personstemme selv om det ikke er satt
kryss.

Merk! Det er maskinelt leste stemmesedler som skal kontrolleres. Man kan se vekk
ifra manuelt verifiserte sedler.

1. Hent kasse som er klar for stikkprøve

2. Noter ned hvilken skannerstasjon som har gjennomført opptellingen og andre
opplysninger om kassen på dokumentet utarbeidet av Valgdirektoratet.

3. Åpne EVA Stikkprøve og skann inn strekkodeark for kassen og stikkprøvevinduet
åpner seg

4. Snu bunken etter hvilket bilde som vises først i EVA Stikkprøvevinduet.

5. Velg fanen «Seddel» i stikkprøvevinduet.

6. Sammenlign papirstemmeseddel med stemmeseddel avbildet på skjerm og
registreringer EVA Skanning har foretatt.

7. Ved avvik, noter seddelnummer, kandidat, plassering i kasse.

8 . Kontroller hele kassen og kvitter ut stikkprøvekontrollen. Hvis stikkprøven
stemmer overens med resultatet kan dette noteres, og man er ferdig med
stikkprøvekontrollen. Om man opplever at det er avvik, må dette noteres, og det må
vurderes om man skal telle på nytt.

9. Klikk på lenken «bytt valg» for å ta ny stikkprøvekontroll.

2.1.3 Stikkprøve for partifordeling (gjennomføres ved avvik mellom to
     maskinelle opptellinger)
Dersom det er avvik mellom foreløpig og endelig telling av en opptellingskategori, og
kommunen velger å foreta en ny endelig telling og skanne denne, skal det
gjennomføres stikkprøve for å kontrollere at det ikke forekommer systematiske avvik
ved partifordelingen under maskinell lesing. Det skal kontrolleres at korrekt parti har
fått godkjent stemme.

1. Hent kasse som er klar for stikkprøve.

2. Noter ned hvilken skannerstasjon som har gjennomført opptellingen og andre
opplysninger om kassen på dokumentet utarbeidet av Valgdirektoratet.
3. Tell opp stemmesedlene i kassen fordelt på parti og blanke og noter resultatet på
dokumentet.

4. Åpne EVA Stikkprøve og skann inn strekkodeark for kassen og stikkprøvevinduet
åpner seg.

5. Velg fanen «Kasse» i stikkprøvevinduet.

6. Sammenlign resultatet etter opptelling av kasse og resultatet for kassen presentert
i EVA Skanning.

7. Dersom avvik, kan dette være et resultat av manuell verifisering i EVA Verifiser.
Kontroller derfor sedlene ved å sammenligne hver enkelt papirseddel med seddel på
skjerm.

8. Noter avvik mellom manuell opptelling av kasse og resultatet presentert i EVA
Skanning.

9 . Kvitter ut stikkprøvekontrollen. Hvis stikkprøven stemmer overens med resultatet
kan dette noteres, og man er ferdig med stikkprøvekontrollen. Om man opplever at
det er avvik, må dette noteres, og det må vurderes om man skal telle på nytt.

10. Klikk på lenken «bytt valg» for å ta ny stikkprøvekontroll.



Mer informasjon om stikkprøvekontroll finner du i lenkene under, i tillegg har
Valgdirektoratet laget en brukerveiledning for applikasjonen «Stikkprøvekontroll». Vi
anbefaler at dere gjør dere kjent med disse.

Brukerveiledning

Veileder til forskrift for manuell opptelling

Teknisk veileder for bruk av EVA Skanning

Spørsmål og svar om stikkprøve
