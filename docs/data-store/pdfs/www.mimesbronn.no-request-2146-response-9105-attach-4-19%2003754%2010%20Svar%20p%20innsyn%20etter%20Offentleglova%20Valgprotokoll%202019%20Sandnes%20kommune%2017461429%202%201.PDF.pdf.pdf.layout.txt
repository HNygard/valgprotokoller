Fra:                          Solvang, Gry Fitje
Sendt:                        18. september 2019 12:52
Til:                          'Hallvard Nygård'
Emne:                         Svar på innsyn etter Offentleglova - Valgprotokoll 2019, Sandnes
                              kommune

Hei

Viser til din forespørsel om innsyn i valgstyrets møteprotokoll for kommunestyre- og
fylkestingsvalget 2019. Sandnes kommune har innsynsløsning for saksdokumenter fra politiske
møter. Her finner du valgstyrets protokoll for begge valgene. De er elektronisk produsert (ikke
skannet inn) slik du ønsker.

Valgstyret Nye Sandnes 11.08.2019 kl. 14.15, formannskapssalen Sandnes rådhus


Ønsker også svar på følgende:
   1. Hvilke opptellinger ble foretatt, og hva slags type opptelling ble utført?

      Ved valggjennomføringen i Sandnes kommune har vi 2 opptellinger, en manuell og en maskinell.
      Den foreløpige opptellingen er en manuell telling der to personer kontrollteller hverandre.
      Endelig telling er maskinell telling ved hjelp av skannere. Ved eventuelle store avvik mellom
      manuell og maskinell telling vil det bli foretatt en 3. telling som kontroll.

      Forhåndsstemmer telles av valgstyrets sekretariat, foreløpig opptelling er manuell telling mens
      endelig er maskinell.
      Stemmer fra valgtinget telles manuelt fordelt på krets. Det vil si at foreløpig opptelling skjer ute i
      valgkretsen. Det telles manuelt, der minst to personer kontrollteller hverandre. Så er endelig
      opptelling sentral. Da er det valgstyrets sekretariat som foretar maskinell opptelling som endelig
      telling, under tilsyn av valgstyret ved tilsynsutvalget.

      2. Ble foreløpig opptelling utført manuelt eller med dataprogram?

      Foreløpig telling skjer manuelt ved at minst 2 personer kontrollteller hverandre. Ved avvik
      mellom disse vil en tredje person og telle.

      3. Ble endelig opptelling utført manuelt eller med dataprogram?

      Endelig opptelling skjer ved hjelp av skannere og EVA skanning (valgdirektoratet
      valgadministrative program). EVA skanning er en tilleggsmodul til EVA admin som benyttes som
      valgadministrativt system for hele valggjennomføringen.


Mvh
Gry Solvang
Rådgiver
Dokumentsenteret
Tlf. 51335099

-----Opprinnelig melding-----
Fra: Hallvard Nygård <foi+request-2177-df5c804c@mimesbronn.no>
Sendt: tirsdag 17. september 2019 23:42
Til: postmottak <postmottak@sandnes.kommune.no>
Emne: innsyn etter Offentleglova - Valgprotokoll 2019, Sandnes kommune

Kjære Sandnes kommune

Jeg ønsker innsyn i valgprotokoll 2019 for fylkestingsvalget og kommunestyrevalget. Ofte kalt
"Valgprotokoll for valgstyret" eller "Valgstyrets møtebok". Jeg ønsker at den er maskinlesbar, altså
ikke innskannet (slik de signerte ofte er). Dette fordi vi skal lese ut data fra den.

Søker altså innsyn i:
1. Valgprotokoll kommunestyrevalget 2019 - Sandnes kommune 2. Valgprotokoll fylkestingsvalg 2019
- Sandnes kommune

Ønsker også svar på følgende:
1. Ble foreløpig opptelling utført manuelt eller med dataprogram?
2. Ble endelig opptelling utført manuelt eller med dataprogram?
3. Hvor mange opptellinger og omtellinger ble foretatt totalt?
4. Hvis flere enn foreløpig og endelig, hvordan ble disse utført (manuelt/data?) og hvorfor ble de
utført?
Dersom det er ulikt svar for de ulike valgskretsene, så svar for hver enkelt krets.

Takk!

-------------------------------------------------------------------

Vennligst bruk denne e-post adressen for alle svar:
foi+request-2177-df5c804c@mimesbronn.no

Er postmottak@sandnes.kommune.no feil adresse for henvendelser om innsyn etter Offentleglova
til Sandnes kommune? I så fall, vær så snill å ta kontakt med oss ved å bruke dette skjemaet:
https://www.mimesbronn.no/change_request/new?body=sandnes_kommune

Merk: Innholdet i denne innsynsforespørselen og alle dine svar vil bli offentliggjort på Internett. Du
finner våre regler for personvern og åndsverk her:
https://www.mimesbronn.no/help/officers

Om du, som saksbehandler, syntes denne tjenesten er nyttig, be gjerne nettredaktøren hos dere
lenke til oss fra din organisasjons innsyn-side.


-------------------------------------------------------------------
