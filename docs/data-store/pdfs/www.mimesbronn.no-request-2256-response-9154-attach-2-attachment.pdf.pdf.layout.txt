              Aurskog-Høland kommune
              Samfunn og utvikling




Hallvard Nygård




Saksbehandler: Dagfinn Lunner Vår dato: 10.10.2019    Deres dato: 03.10.2019 Vår ref: 19/03628-2     Deres ref:




Svar på klage på valgprotokoll - Kommunestyrevalget 2019
Att.: e-post: foi+request-2256-0d68dff7@mimesbronn.no

Vi viser til e-post datert 3. oktober 2019.

Vi har gått igjennom hva det klages på og kan gi følgende svar:

     a) Oppfyllelse av krav i valgforskriftens § 41 om å bruke fastsatt formular.
        Aurskog-Høland kommune har benyttet det valgadministrative dataprogrammet EVA for å
        registrere mottatte stemmegivninger. EVA eies av staten og forvaltes av Valgdirektoratet. Ved å
        bruke EVA i alle operasjoner har vi benyttet oss av de fastsatte formularer og rutiner.
        Valgdirektoratet har overfor oss bekreftet at EVA erstatter alle fastsatte formularer.

     b) Manglende forklaring i pkt. D1.4.
        Vi ser at det mangler en forklaring i protokollens pkt. D1.4. Det ble imidlertid gitt en muntlig
        forklaring i Valgstyrets møte 10. september 2019. Det er et avvik på 4 som skyldes feiltelling
        mellom den foreløpige tellingen og endelige tellingen som ble godkjent.

     c) I tabell D2.4 er det et avvik for partiet Rødt på 19 stemmer.
        Dette ble særskilt bemerket og gått igjennom på Valgstyrets møte. Avviket gjelder Bjørkelangen
        valgkrets. Avviket ble forklart ved at alle stemmesedlene til partiet Rødt ved den foreløpige
        opptellingen ved en merkelig grunn ikke kom med under tellingen. Ved den endelige tellingen
        kom alle stemmesedlene med og antallet kom dermed opp i 144 stemmer. Dette ble kontrollert
        manuelt på valgnatten og partiet Rødt fikk 144 stemmer som den endelige tellingen viser.
        Vi kan medgi at forklaringene til dette i merknadsfeltet D2.5 kunne vært bedre beskrevet, men
        de faktiske forhold er det imidlertid ikke noen tvil om.

     d) Alle avvik mellom den foreløpige tellingen og den endelige tellingen er vurdert og gjennomgått,
        og valgstyret har godkjent protokollen.

Ellers kan opplyses at det i år er foretatt stikkprøvekontroller etter ordre fra Valgdirektoratet.
Stikkprøvekontrollene har sjekket ut om skanner som brukes ved den endelige tellingen har lest riktig
hva angår partinavn og endringer på stemmesedlene.

Når det gjelder den formelle klagen kan opplyses at klager ikke kan sees å være manntallsført i Aurskog-
Høland kommune. Klagen tas derfor ikke opp til videre behandling med hjemmel i valglovens § 13-2.

Adresse                 E-post               Telefon        Telefaks            Internett          Foretaksregisteret
Rådhusveien 3           postmottak@ahk.no    63 85 25 00    63 85 25 12         www.ahk.no         948 164 256
1940 Bjørkelangen

                                             1 av 2
Med hilsen
for Aurskog-Høland kommune
Samfunn og utvikling


Olav Mansaas Bleie                                     Dagfinn Lunner
Administrasjons- og HR sjef                            seniorrådgiver/Valgansvarlig

Dokumentet er godkjent elektronisk uten underskrift.




                                              2 av 2
