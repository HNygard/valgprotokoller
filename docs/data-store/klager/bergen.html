<li><a href="https://docs.google.com/document/d/1NUSTIE6H9_ufDM2Zand7UbZObaprGG3nAHqMDkrT1ME/edit?usp=sharing">Klage til Bergen kommune</a>

    [<a href="https://docs.google.com/document/d/1v4N5sadzwuIBmLy8nA5EsbrIWDcYFlAtHApwHUTgd9U/edit">Nynorsk</a>]
</li>
<li><a href="https://twitter.com/hallny/status/1177498669509009408">Svar fra Bergen kommune</a></li>

<pre>
TITTEL:
Klage på “Valgprotokoll for valgstyret - Fylkestingsvalget 2019” og “Valgprotokoll for valgstyret - Kommunestyrevalget 2019” for Bergen kommune

KLAGE:
Resultatene som er presentert i disse dokumentene følger ikke kravene til Valgforskriften og kan derfor ikke godkjennes.

I følge “§ 41.Fastsetting av formular” av Valgforskriften [1] så er “Valgmyndighetene er forpliktet til å benytte fastsatte formularer”.

I “D1.5 Merknad” og “D2.5 Merknad” så skal man føre opp:
“(Årsak til evt. differanse mellom foreløpig og endelig opptelling av forhåndsstemmer.)”
“(Årsak til evt. differanse mellom foreløpig og endelig opptelling av valgtingsstemmer)”

I “Valgprotokoll for valgstyret - Fylkestingsvalget 2019” [2] for Bergen kommune så har ikke dette blitt gjort.

Som eksempel kan man se på avvikene på valgdagsstemmene (tabell D2.4, side 20)[3], avvikene var for noen partier sjokkerende store. Årsaken til dette er ikke forklart.

<li>Norges Kommunistiske Parti mistet nærmest 86.7% av stemmene sine</li>
<li>Folkeaksjonen Nei til mer bompenger økte med 5.7%</li>

Noen av avvikene for forhåndsstemmer (tabell D1.4, side 17)[4] er også overraskende store.
<li>Partiet De Kristne økte med 19.7%</li>
<li>Rødt mistet 3.3%</li>

De merknadene som er der tyder også på at man ikke så på avvikene fra manuell telling. Eksempler fra D1.5 g D2.5 :

<li>“Endelig telling 1 og 2 er identiske.”</li>
<li>“Endelig telling 1 og 2 har akseptabelt avvik.”</li>
<li>“Endelig telling 2 og 3 er identiske.”</li>
<li>“Endelig skanning 1 og 2 er identiske.”</li>

Det er tydelig at man ikke har sett på avvikene mellom foreløpig telling og endelig telling. Dette bryter mot hele grunnlaget for valgforskrifts-endringen i § 37a [5]

“Manuell foreløpig opptelling er ikke ment som en erstatning for gjennomføring av tekniske og fysiske sikkerhetstiltak i opptellingen. <b>Det er derimot ingen IT-systemer som er uten sårbarheter, og det er umulig å garantere at en programvare er fullstendig sikker.</b> Å forskriftsfeste et krav om at den foreløpige opptellingen skal skje manuelt vil i større grad enn med dagens regelverk sikre to uavhengige opptellinger og derigjennom et korrekt opptellingsresultat. I tillegg vil to uavhengige opptellinger bidra til å gi legitimitet til valggjennomføringen. Manuell telling er en opptellingsmåte som er enkel å forstå og observere både for valgstyret som er ansvarlige for opptellingen, og for velgerne som skal være sikre på at valgresultatet er korrekt.”

Basert på det over er ikke “Valgprotokoll for valgstyret - Fylkestingsvalget 2019” [2] for Bergen kommune i henhold til Valgforskriften [1].

Ser man på på tabellen D1.4 i Valgprotokollen for Kommunestyrevalget 2019 [7] (side 18) så ser man også store avvik som heller ikke er forklart i henhold til Valgforskriften. For eksempel SV som fikk 409 nye stemmer i endelig telling, en økning på 7.8%.

Mange av avvikene i Bergen er overraskende store. Ser man på valgdagsstemmene i Oslo [6] så er gjennomsnittlig avvik på 0.35%, det at man i Bergens valgprotokoller i tillegg ikke har forklart avvikene hverken i kommunestyrevalget eller fylkestingsvalget gjør at man ikke kan akseptere resultatene som er presentert.

Mvh




[1]: https://lovdata.no/dokument/SF/forskrift/2003-01-02-5#KAPITTEL_9
[2]: https://elections.no/docs/2019/Vestland/Valgstyrets-motebok-fylke2.PDF
[3]: https://github.com/elections-no/elections-no.github.io/blob/master/docs/2019/Vestland/election-day.csv
[4]: https://github.com/elections-no/elections-no.github.io/blob/master/docs/2019/Vestland/early-votes.csv
[5]: https://elections.no/docs/veileder_for_manuell_opptelling.pdf
[6]: https://github.com/elections-no/elections-no.github.io/blob/master/docs/2019/Oslo/election-day.csv
[7]: https://elections.no/docs/2019/Vestland/Valgstyrets-motebok-kommunestyre2.PDF
</pre>